善現！如幻士布施波羅蜜多句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如幻士凈戒、安忍、精進、靜慮、般若波羅蜜多句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如幻士五眼句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如幻士六神通句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如幻士佛十力句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如幻士四無所畏、四無礙解、大慈大悲大喜大舍、十八佛不共法、一切智、道相智、一切相智句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
復次，善現！如幻士行內空句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如幻士行外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如幻士行四靜慮句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如幻士行四無量、四無色定句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如幻士行四念住句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如幻士行四正斷、四神足、五根、五力、七等覺支、八圣道支句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如幻士行空解脫門句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如幻士行無相、無愿解脫門句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如幻士行布施波羅蜜多句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如幻士行凈戒、安忍、精進、靜慮、般若波羅蜜多句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如幻士行五眼句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如幻士行六神通句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如幻士行佛十力句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如幻士行四無所畏、四無礙解、大慈大悲大喜大舍、十八佛不共法、一切智、道相智、一切相智句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
復次，善現！如如來應正等覺色相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺受想行識相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺眼處相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺耳鼻舌身意處相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺色處相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺聲香味觸法處相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺眼界相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺色界、眼識界及眼觸、眼觸為緣所生諸受相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺耳界相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺聲界、耳識界及耳觸、耳觸為緣所生諸受相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺鼻界相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺香界、鼻識界及鼻觸、鼻觸為緣所生諸受相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺舌界相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺味界、舌識界及舌觸、舌觸為緣所生諸受相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺身界相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺觸界、身識界及身觸、身觸為緣所生諸受相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺意界相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺法界、意識界及意觸、意觸為緣所生諸受相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺地界相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺水火風空識界相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺苦圣諦相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺集滅道圣諦相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺無明相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺行、識、名色、六處、觸、受、愛、取、有、生、老死愁嘆苦憂惱相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺四靜慮相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺四無量、四無色定相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺四念住相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺四正斷、四神足、五根、五力、七等覺支、八圣道支相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺空解脫門相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺無相、無愿解脫門相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺布施波羅蜜多相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺凈戒、安忍、精進、靜慮、般若波羅蜜多相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺五眼相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺六神通相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺佛十力相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺四無所畏、四無礙解、大慈大悲大喜大舍、十八佛不共法、一切智、道相智、一切相智相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
復次，善現！如如來應正等覺行內空相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺行外空乃至無性自性空相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺行四靜慮相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺行四無量、四無色定相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺行四念住相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺行四正斷、四神足、五根、五力、七等覺支、八圣道支相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺行空解脫門相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺行無相、無愿解脫門相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺行布施波羅蜜多相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺行凈戒、安忍、精進、靜慮、般若波羅蜜多相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺行五眼相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺行六神通相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺行佛十力相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺行四無所畏、四無礙解、大慈大悲大喜大舍、十八佛不共法、一切智、道相智、一切相智相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
復次，善現！如有為界中無為界句義無所有不可得，無為界中有為界句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如無生無滅、無作無為、無得無取、無染無凈句義皆無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
具壽善現白佛言：世尊！何法無生無滅、無作無為、無得無取、無染無凈句義無所有不可得？
佛告善現：色無生無滅、無作無為、無得無取、無染無凈句義無所有不可得，受想行識無生無滅乃至無染無凈句義無所有不可得。善現！眼處無生無滅乃至無染無凈句義無所有不可得，耳鼻舌身意處無生無滅乃至無染無凈句義無所有不可得。善現！色處無生無滅乃至無染無凈句義無所有不可得，聲香味觸法處無生無滅乃至無染無凈句義無所有不可得。
善現！眼界無生無滅乃至無染無凈句義無所有不可得，色界、眼識界及眼觸、眼觸為緣所生諸受無生無滅乃至無染無凈句義無所有不可得。善現！耳界無生無滅乃至無染無凈句義無所有不可得，聲界、耳識界及耳觸、耳觸為緣所生諸受無生無滅乃至無染無凈句義無所有不可得。善現！鼻界無生無滅乃至無染無凈句義無所有不可得，香界、鼻識界及鼻觸、鼻觸為緣所生諸受無生無滅乃至無染無凈句義無所有不可得。
善現！舌界無生無滅乃至無染無凈句義無所有不可得，味界、舌識界及舌觸、舌觸為緣所生諸受無生無滅乃至無染無凈句義無所有不可得。善現！身界無生無滅乃至無染無凈句義無所有不可得，觸界、身識界及身觸、身觸為緣所生諸受無生無滅乃至無染無凈句義無所有不可得。善現！意界無生無滅乃至無染無凈句義無所有不可得，法界、意識界及意觸、意觸為緣所生諸受無生無滅乃至無染無凈句義無所有不可得。
善現！地界無生無滅乃至無染無凈句義無所有不可得，水火風空識界無生無滅乃至無染無凈句義無所有不可得。善現！苦圣諦無生無滅乃至無染無凈句義無所有不可得，集滅道圣諦無生無滅乃至無染無凈句義無所有不可得。善現！無明無生無滅乃至無染無凈句義無所有不可得，行、識、名色、六處、觸、受、愛、取、有、生、老死愁嘆苦憂惱無生無滅乃至無染無凈句義無所有不可得。
善現！四靜慮無生無滅乃至無染無凈句義無所有不可得，四無量、四無色定無生無滅乃至無染無凈句義無所有不可得。善現！四念住無生無滅乃至無染無凈句義無所有不可得，四正斷、四神足、五根、五力、七等覺支、八圣道支無生無滅乃至無染無凈句義無所有不可得。善現！空解脫門無生無滅乃至無染無凈句義無所有不可得，無相、無愿解脫門無生無滅乃至無染無凈句義無所有不可得。
善現！布施波羅蜜多無生無滅乃至無染無凈句義無所有不可得，凈戒、安忍、精進、靜慮、般若波羅蜜多無生無滅乃至無染無凈句義無所有不可得。善現！五眼無生無滅乃至無染無凈句義無所有不可得，六神通無生無滅乃至無染無凈句義無所有不可得。善現！佛十力無生無滅乃至無染無凈句義無所有不可得，四無所畏、四無礙解、大慈大悲大喜大舍、十八佛不共法、一切智、道相智、一切相智無生無滅乃至無染無凈句義無所有不可得。善現！如如是法無生無滅、無作無為、無得無取、無染無凈句義無所有不可得，菩薩摩訶薩修行般若波羅蜜多時，觀菩薩句義無所有不可得亦復如是。
復次，善現！如色畢竟凈相句義無所有不可得，受想行識畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如眼處畢竟凈相句義無所有不可得，耳鼻舌身意處畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如色處畢竟凈相句義無所有不可得，聲香味觸法處畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如眼界畢竟凈相句義無所有不可得，色界、眼識界及眼觸、眼觸為緣所生諸受畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如耳界畢竟凈相句義無所有不可得，聲界、耳識界及耳觸、耳觸為緣所生諸受畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如鼻界畢竟凈相句義無所有不可得，香界、鼻識界及鼻觸、鼻觸為緣所生諸受畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如舌界畢竟凈相句義無所有不可得，味界、舌識界及舌觸、舌觸為緣所生諸受畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如身界畢竟凈相句義無所有不可得，觸界、身識界及身觸、身觸為緣所生諸受畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如意界畢竟凈相句義無所有不可得，法界、意識界及意觸、意觸為緣所生諸受畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如地界畢竟凈相句義無所有不可得，水火風空識界畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如苦圣諦畢竟凈相句義無所有不可得，集滅道圣諦畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如無明畢竟凈相句義無所有不可得，行、識、名色、六處、觸、受、愛、取、有、生、老死愁嘆苦憂惱畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如四靜慮畢竟凈相句義無所有不可得，四無量、四無色定畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如四念住畢竟凈相句義無所有不可得，四正斷、四神足、五根、五力、七等覺支、八圣道支畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如空解脫門畢竟凈相句義無所有不可得，無相、無愿解脫門畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如布施波羅蜜多畢竟凈相句義無所有不可得，凈戒、安忍、精進、靜慮、般若波羅蜜多畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如五眼畢竟凈相句義無所有不可得，六神通畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如佛十力畢竟凈相句義無所有不可得，四無所畏、四無礙解、大慈大悲大喜大舍、十八佛不共法、一切智、道相智、一切相智畢竟凈相句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
復次，善現！如我畢竟凈相句義無所有不可得，我非有故；有情、命者、生者、養者、數取趣、意生、儒童、作者、使作者、起者、使起者、受者、使受者、知者、見者畢竟凈相句義無所有不可得，有情乃至見者非有故。菩薩摩訶薩修行般若波羅蜜多時，觀菩薩句義無所有不可得亦如是。
善現！如日出時闇冥句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如劫燒盡時諸行句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺戒蘊中破戒句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺定蘊中散亂句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如如來應正等覺慧蘊中愚癡句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺解脫蘊中非解脫句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如如來應正等覺解脫智見蘊中非解脫智見句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。
善現！如日月等諸光明中眾闇句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。善現！如佛光中一切日月珠火電等光明句義無所有不可得，一切四大王眾天乃至他化自在天、梵眾天乃至色究竟天光明句義無所有不可得，菩薩摩訶薩修行般若波羅蜜多時，觀菩薩句義無所有不可得亦如是。何以故？善現！若菩提、若薩埵、若菩薩句義，如是一切皆非相應非不相應，無色無見無對，一相所謂無相。善現！諸菩薩摩訶薩於一切法皆無所有，無礙無著，應學應知。
尒時，具壽善現白佛言：世尊！何者是一切法，而勸諸菩薩摩訶薩於此一切法皆無所有，無礙無著，應學應知？
佛告善現：一切法者，謂善法非善法、有記法無記法、世間法出世間法、有漏法無漏法、有為法無為法、共法不共法。善現！是名一切法。諸菩薩摩訶薩於此一切法皆無所有，無礙無著，應學應知。
具壽善現白佛言：世尊！云何善法？
佛告善現：謂孝順父母，供養沙門、婆羅門，敬事師長；施性福業事、戒性福業事、修性福業事；供侍病者俱行福，方便善巧俱行福；十善業道，所謂離斷生命、離不與取、離欲邪行、離虛誑語、離離間語、離麤惡語、離雜穢語、無貪、無瞋、正見；有十種想，所謂膖脹想、膿爛想、異赤想、青瘀想、破壞想、啄噉想、離散想、骸骨想、焚燒想、一切世間不可樂想；四靜慮、四無量、四無色定；有十隨念，所謂佛隨念、法隨念、僧隨念、戒隨念、舍隨念、天隨念、入出息隨念、寂靜隨念、死隨念、身隨念。善現！此等名善法。
具壽善現白佛言：世尊！云何不善法？
佛告善現：謂十不善業道，即斷生命、不與取、欲邪行、虛誑語、離間語、麤惡語、雜穢語、貪欲、瞋恚、邪見，及忿恨、覆惱、諂誑、矯害、嫉、慳、慢等。善現！此等名不善法。
具壽善現白佛言：世尊！云何有記法？
佛告善現：即諸善法及不善法，名有記法。
具壽善現白佛言：世尊！云何無記法？
佛告善現：謂無記身業、無記語業、無記意業、無記四大種、無記五根、無記六處、無記無色法、無記五薀、無記十二處、無記十八界、無記異熟法。善現！此等名無記法。
具壽善現白佛言：世尊！云何世間法？
佛告善現：謂世間五薀、十二處、十八界、十業道、四靜慮、四無量、四無色定、十二支緣起法。善現！此等名世間法。
具壽善現白佛言：世尊！云何出世間法？
佛告善現：謂出世間四念住、四正斷、四神足、五根、五力、七等覺支、八圣道支、空解脫門、無相解脫門、無愿解脫門、未知當知根、已知根、具知根、有尋有伺三摩地、無尋唯伺三摩地、無尋無伺三摩地、明、解脫、念、正知、如理作意。
有八解脫，謂有色觀諸色，是初解脫；內無色想觀外色，是第二解脫；凈解脫身作證，是第三解脫；超一切色想，滅有對想，不思惟種種相，入無邊空，空無邊處具足住，是第四解脫；超一切空無邊處，入無邊識，識無邊處具足住，是第五解脫；超一切識無邊處，入無所有，無所有處具足住，是第六解脫；超一切無所有處，入非想非非想處具足住，是第七解脫；超一切非想非非想處，入滅想受定具足住，是第八解脫。
有九次第定，謂離欲惡不善法，有尋有伺，離生喜樂，入初靜慮具足住，是初定；尋伺寂靜，內等凈，心一趣性，無尋無伺，定生喜樂，入第二靜慮具足住，是第二定；離喜住舍，具念、正知，身受樂，圣說住舍，具念樂住，入第三靜慮具足住，是第三定；斷樂斷苦，先喜憂沒，不苦不樂，舍念清凈，入第四靜慮具足住，是第四定；超一切色想，滅有對想，不思惟種種想，入無邊空，空無邊處具足住，是第五定；超一切空無邊處，入無邊識，識無邊處具足住，是第六定；超一切識無邊處，入無所有，無所有處具足住，是第七定；超一切無所有處，入非想非非想處具足住，是第八定；超一切非想非非想處，入滅想受定具足住，是第九定。
內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空、六到彼岸、五眼、六神通、佛十力、四無所畏、四無礙解、大慈大悲大喜大舍、十八佛不共法、一切智、道相智、一切相智。善現！此等名出世間法。
具壽善現白佛言：世尊！云何有漏法？
佛告善現：世間五薀、十二處、十八界、四靜慮、四無量、四無色定，所有一切墮三界法。善現！是名有漏法。
具壽善現白佛言：世尊！云何無漏法？
佛告善現：謂出世間四靜慮、四無量、四無色定、四念住、四正斷、四神足、五根、五力、七等覺支、八圣道支、三解脫門、六到彼岸、五眼、六神通、佛十力、四無所畏、四無礙解、大慈大悲大喜大舍、十八佛不共法、一切智、道相智、一切相智。善現！此等名無漏法。
具壽善現白佛言：世尊！云何有為法？
佛告善現：謂欲界系法、色界系法、無色界系法、五薀、四靜慮、四無量、四無色定、四念住、四正斷、四神足、五根、五力、七等覺支、八圣道支、三解脫門、六到彼岸、五眼、六神通、佛十力、四無所畏、四無礙解、大慈大悲大喜大舍、十八佛不共法、一切智、道相智、一切相智，所有一切有生有住有異有滅法。善現！是名有為法。
具壽善現白佛言：世尊！云何無為法？
佛告善現：若法無生無住無異無滅可得，所謂貪盡、瞋盡、癡盡、真如、法界、法性、法住、法定、不虛妄性、不變異性、離生性、平等性、實際。善現！此等名無為法。
具壽善現白佛言：世尊！云何共法？
佛告善現：謂世間四靜慮、四無量、四無色定、五神通。善現！此等名共法。何以故？共異生故。
具壽善現白佛言：世尊！云何不共法？
佛告善現：謂無漏四靜慮、四無量、四無色定、四念住、四正斷、四神足、五根、五力、七等覺支、八圣道支、三解脫門、六到彼岸、五眼、六神通、佛十力、四無所畏、四無礙解、大慈大悲大喜大舍、十八佛不共法、一切智、道相智、一切相智。善現！此等名不共法。何以故？不共異生故。善現！諸菩薩摩訶薩修行般若波羅蜜多時，於如是等自相空法不應執著。何以故？以諸法自相不可分別故。善現！諸菩薩摩訶薩修行般若波羅蜜多時，應以無二而為方便覺一切法。何以故？以一切法無動相故。善現！於一切法無二無動是菩薩句義，以是故，無句義是菩薩句義。