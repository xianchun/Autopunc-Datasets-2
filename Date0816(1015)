佛告大目犍連：汝行詣維摩詰問疾。
此次、命大目犍連。文即為二：一、佛命問疾；二、目連奉辭不堪。所以佛命大目連者，身子既辭不堪，目連禪定第一，是以次命也。大目犍連即其姓也，元其本名拘律陀，其父母無兒，從拘律陀樹乞得，仍樹以為名也。又文殊問眾生，內空，破析法法空也。次有七番經文，并有六句明體法平等空，破三藏明平等空也。今略分別半滿，明三空不同，前明三藏教三空，彼教明五陰成人，即陰離陰，求人不得，名眾生空。析五陰無常，生滅歸空，名法空，故阿含經云：誰老死，是老死二俱邪見。誰老死，名眾生空。是老死，是名法空。若依阿毗曇門，但明生空義。若依雜阿含，具有二空。若依成論云，明三空。
有師解平等空云：若有人法之別，不名平等；無人法之殊，即是平等。此平等即是空，故名平等空也。今研此語，若平等即是平等空者，亦應眾生實法即是生空、法空，若直生法不名生法空，要破生破法方名生法空者，今亦要破平等，方名平等空也。若止作二空明義，平等猶屬法空也。法語通漫，無所不收，故大智論云：眾生無上佛，是法無上涅盤。是故知涅盤平等空猶是法空也。雖復二空、三空，皆是三藏析假入空，名為拙度，破拙用巧，故為說大乘體法入空。今以譬顯，析體巧拙之殊，如實拳指、鏡像拳指，具在玄義，不繁重述也。智人體知鏡像無拳即無指，無指無空，不須破析，方無拳、無指、無空也。此三法不可得，但有名字說為三耳。名字之法，不在內、外、兩中間，亦不常自有，是字不住，亦不不住，是字無所有故，是則無名無相，言語道斷，無說無示，法相如是，豈可說乎？
若是三藏明三空，前二空皆方便平等空，始是偏真之真諦也。若摩訶衍教明三空名字，三俱得即真入中也。若承稟通教，入此三空，同得見真菩薩上根利智。雖稟通教能見於空及與不空，即見中道佛性也。凈名今用摩訶衍體法巧度三空，即斥目連用拙度之三空，故前言不當如仁者所說也。經言：法無眾生，離眾生垢故。此有四番，正明體法入眾生空，即是入中道佛性也。
問曰：眾生空何得入佛性？
答曰：大品經明一切法趣我見、人見等見，是趣不過。大涅盤經明眾生佛性不即六法，不離六法。是言何謂？此明六十二見是如來種。今言法者，即無明心具一切諸法也。故此經下文言：心垢故眾生垢，心凈故眾生凈也。華嚴經云：心如工畫師，造種種五陰，一切世間中，無不由心造。今約此以明一切法也。
經言法無眾生，離眾生垢者，今作三種解：一、約理性；二、約實慧；三、約方便慧。
一、約理性解者，所言法者，即是心及一切法，即是法性。法性本來清凈，畢竟無所有，何處有眾生？若無眾生，那得有眾生垢？是則自性清凈心不為煩惱所染，故名為離也。又此經下文云：如優波離！以心相得解脫時，寧有垢不？一切眾生無垢亦如是。故勝天王般若云：自相空故，自相離故。
二、約實慧釋者，若法即法性，法性無眾生，即是妄計有眾生故，有十六知見、六十二見、一切屬見煩惱垢。若了知法性畢竟無眾生，即得離十六知見、六十二見、一切屬見煩惱，名離眾生垢也。
三、約方便慧解者，若實慧與理合，即能無眾生，現一切眾生，自離眾生垢，亦能令一切眾生離眾生垢也。此即是三種解脫，不縱不橫，如世伊字。如此明眾生空義，豈可同彼聲聞經之所辨乎？下番皆有此意，一一無非觀心，故不須一一更作觀心解也。
法無有我，離我垢故；法無壽命，離生死故；法無有人，前後際斷故；
此是破聲聞經明我空，有我見故，即有一切見煩惱垢，即陰離陰中求我不可得，我見即滅，方離一切屬見煩惱垢也。今摩訶衍體法明我空，具有三義：一、約理者，心及一切法即是法性，法性本來非我非無我，是真無我義。法性尚無有我，何處有我見、一切屬見諸煩惱垢也？即是自性離我垢也。二、約實慧解者，若法性無我而有我垢者，良以不知真無我義也。若能體知法性真無我者，即我見及一切屬見諸煩惱垢自然而離，故言離我垢也。三、方便慧明離我垢，類前可知，此即三種解脫義也。
經言法無壽命，離生死故者，亦作三釋：一、約理解者，心及一切法即是法性，法性既非垢染，何得有妄報相續壽命？若無壽命，即無二十五有生死，故言離生死也。若作實慧解，能體法即法性，即不見壽命，得離二十五有生死也。三、約方便解，若理智合，雖無壽命，而能現受二十五有生死，生不為生死所拘，即是離生死也。即三種解脫義，類前可知。
經言法無有人，前後際斷故者，若約理解，前際是生死，後際即是涅盤，心及一切法，即是法性。法性本來無人，何有生死之前際，涅盤之後際也？若法性非生死、非涅盤，即是中道佛性。中道佛性畢竟無前後際相，故云斷也。次約實慧解，而言有前後際者，良以無明不了，妄計謂有也。若體法即法性，不見有人，即不同凡夫生死流轉，亦不同二乘入涅盤，灰身滅智，故云前後際斷也。若約理智合方便，現同前後際，無實系業，即是斷也。此即而常無相無念也。此即是三種解脫義，如前可知也。
法離於相，無所緣故；法無名字，言語斷故；法無有說，離覺觀故；
所言法離於相，無所緣者，若約理解，心及一切法即是法性，法性本無十相，故言法離於相。若無相境，則不為妄念及智識之所緣也。若約實慧釋者，若了知法性自性離相，則妄念自息，無所緣念也。若理智合，即有無緣大慈，無所不被也。即是三種解脫之義，類前可知。
經言法無名字，言語斷故者，若約理解，心及一切法即是法性，法性無名，即不可說示，任運言語道斷也。若約實慧解者，若達法性無名之理，即無可言說，言語道斷也。若約理智同法界相待，而不滯相待，即是無相待義也。是則三種解脫之義，類前可知。今以無待對平等空者，相待之惑既細，乃至平等之理猶有所在，若能絕待，即無等不等，故平等之法亦是空也。但三藏明平等空，空是偏真之理。情既未斷，待何由絕？今明法無比，智障心滅，乃是真絕待之義。
法不屬因，不在緣故；法同法性，入諸法故；法隨於如，無所隨故；法住實際，諸邊不動故；
經言法不屬因，不在緣故者，若就理解，心及一切法即是法性，法性本來非六因，故不在四緣也，亦可非十二因緣之流轉也。但六因有所作因，四緣有增上緣，義深與相待意同，故屬平等空之所破也。若約實慧解者，若了法性非六因，則四緣及十二緣之惑倒皆悉滅。若理智合，雖不見因緣，而緣起化物無滯，無的當故，不定在緣也。
法同法性，入諸法者，若就理釋，心及一切法即是法性，故言同也。而一切法悉有安樂性，即是入一切法也，亦是一法入一切法，一切法入一法，故說入諸法也。若約實慧解者，若能通達法性，即智慧入一切法，無非法性也。若理智合，即能以一法入一切法，入一法應入一切法，無礙自在也。
經言法隨於如身即是離也。三種解脫只在一句耳。
經言法無增損者，心及一切法即是法性，法性無生死之增，無涅盤之損也。實慧及理智合解成三種解脫義，類無好丑釋可知。
經言法無生滅，心及一切法即是法性，法性本自不生，今則無滅也。余兩種釋成三種解脫，類前可知。
經言法無所歸者，心及一切法即是法性，法性即是極理，豈有所歸？
經言法過眼、耳、鼻、舌、身、心者，心及一切法即是法性，法性之理過妄報六根也。
經言法無。此文即有二：一、彈其不能如法相解；二、借幻為譬。所以經言夫說法者，無說無示者，此即是如法相解，法相真如之理既無人無我，誰是說者？若無能說之者，即無所說之法以示前人也。無說即如大涅盤明四不可說，無示即無四理可以示物也，故法華經云：是法不可示，言辭相寂滅，諸余眾生類，無有能得解。
經言其聽法者，無聞無得者，若如法相解，法性非但無能說之人，亦無聽法之者。既無聽者，誰聞誰得？無聞即無四聞聞於四說，無得即無四理之所證也。若目連不能如此體達，為諸能爾，即是不如法相解，何能如法相說？故前呵云不當如仁者所說，意在此也。
當了眾生根有利鈍，善於知見，無所罣礙；
此即第二、呵目連說法不契根緣，故前言不當如仁者所說，此猶不解別教大乘，不能修從空入假觀，故不得道種智法眼，知病識藥，隨病授藥也。就此經文即有二：一、呵其不知根；二、呵其於知見有滯。
經言當了眾生根有利鈍者，目連或當生念：如來亦作此說法，何得見呵？凈名斥云：如來知眾生根鈍，故於聲聞經說此析、結勸。今就呵乞食心非，文有四意：一、約小乘證滅諦破乞食心非；二、約知苦諦破乞食心非；三、約斷集破乞食心非；四、約修道破乞食心非。
問曰：若約四諦破乞食心非者，應前對破苦，何得前對滅也？
答曰：迦葉證有余涅盤，行乞食心非，故須前約滅破，次破其昔心所契。今事果乖心故，次約三諦破其乞食心非也。
一、約證滅破乞食心非者，經言住平等法，應次行乞食者，此即破迦葉未得大乘平等滅諦之理，故涉事心有去取，致乖次第乞食之法也。今明菩薩若得本有滅諦平等之理，即心行平等，猶如虛空，於善不善等以慈，即於貧富心無去取，涉事行乞，能次第而求也。
所以然者，大品經明須菩提白佛言：世尊！次第心中應行般若不？佛答：常不離薩婆若心，為行為生修般若波羅蜜。常不離薩婆若心，即是住平等法而能次第行，生修即是理中次第求法喜禪悅之食也。猶本垂跡解脫，但得小乘法喜禪悅之食。若破八邪，入八解脫，此則舍邪取正，何得名為次第求於法喜禪悅之食？今菩薩雖知法性真滅平等，能不舍八邪，入八解脫，即是次第求大乘法喜禪悅食也。所以然者，以薩婆若心從凡夫四禪、四空定次第而入世間禪定，又次入二乘背舍解脫，出世間禪，又次入菩薩九種大禪、出世間上上諸禪，皆是摩訶衍。以不可得故，菩薩始從凡夫初禪修至清凈禪，於一一禪中皆有一心三智，故得真法喜，皆有三諦三昧，故得真禪悅。如是次第從八邪八正諸禪中，求得不思議法喜禪悅大乘法食，故云住平等法，應次第行乞食，是為菩薩次第行、次第學、次第道。
又法華經明善能次第集諸善法也，故菩薩行十二頭陀時，大慈平等，心如虛空，不觀貧富，心無去取，依分衛法次第而行乞也。迦葉內心不得無緣大慈，不住本有滅諦真平等法，故不能於邪正諸禪次第得大乘法喜禪悅，唯住偏真滅諦，棄舍生死，故涉事行乞，心有去取，舍富從貧。凈名破其乞食心非，意在此也。
二、約知苦破乞食心非者，經云為不食故，應行乞食者，只已苦諦是陰、入、界報身，故須飲食以資性命。原迦葉初觀苦時，為欲破此苦諦，求涅盤不食之法，故須乞食資身行道。若發無漏，得有余涅盤，因入無余涅盤，同如虛空，即是不食。若在學地，雖發無漏斷結，結既不盡，不食之因未成，可許為不食故，而行乞食。迦葉結漏已盡，食因以忘，若為不食，但七日不食即入無余涅盤，即無飲食之患，何得猶存將養此身，日日乞食，意何所主？若迦葉為福利眾生，令得不食而行乞食者，不應舍富也，又不應欲入無余涅盤也。
今菩薩觀苦，為不食故，而行乞食者，菩薩欲破界內界外生死之食，求大涅盤無食三昧。此行未成，故須乞食資身，修不食之因，此則乞食無過也。菩薩為化眾生，令得不食果，貧富俱往。又為眾故，未得不食常住涅盤，是故菩薩在於世間行乞食法，終不灰身滅智，入不食之涅盤也。此皆是觀心明義，不須一一更作觀心解也。
三、約斷集破乞食心非者，經言為壞和合相故，應取揣食，是業煩惱和合之相，所以招生滅死，隨其受報，即須四食。原迦葉斷集，本欲破此和合集因，是故乞求揣食資身。觀行若在學地，破集諦和合之相未盡，可乞揣食資身，觀行斷此和合集因盡也。今證有余涅盤，煩惱已盡，不與集合。無和合之集，食因已盡，何須更乞揣食資身？意何所主也？
若言為破眾生集諦和合之相，應取揣食者，則不應舍富也，又不應欲入涅盤，舍眾生也。今菩薩不爾，為欲破界內界外和合集諦，集諦未盡故，應受揣食資身，觀行破集諦和合之相也。若為化眾生，眾生集諦和合未破，不簡貧富，應受其揣食，令得破界內界外集諦和合之相，不忩忩入涅盤。
四、約修道破其乞食心非者，經言為不受故，應受彼食者，原迦葉初修道，為得涅盤不食果，應受佗飲食，資身修道，是則有食、有命、有身、有道。若在學地，道既未成，聽許受彼飲食，以修不食涅盤道也。今位登無學，道已修竟，不食之因已成，何得復受彼食也？若言為欲福利眾生，令得不食之因者，即不應舍富而從貧也。又不應舍眾生入涅盤，不受彼食也。
今菩薩為修界內界外無作道諦不食之因，此因未成，故受彼食資身，修無作道諦不食之因，求大涅盤不食之果。不食之因未成故，應受彼食資身，以修無作道諦不食之因也。若為利益眾生，令得不食之因，成大涅盤不食之果者，貧富之食，皆悉受也。又眾生未得不食之因果，是菩薩久住世間，為令眾生得不食之因果，故頭陀行乞，應得受一切眾生飲食及衣服供養。
以空聚想，入於聚落，
此是第二、呵入聚落心非。文有二意：一、總呵；二、別呵。一、總呵者，迦葉舍富從貧之非，意在有心而入聚落，故有所去取也。所以然者，入聚落見六塵，是有分別，即分別有好有惡，富家所有六塵為好，貧家所有六塵為惡，迦葉恐於好塵生著，是故舍富從貧，致令慈悲不普，頭陀之德不圓過生，因此致為凈名所彈也。今以空聚落想入諸聚落者，世間空聚落無好惡人物，入者無可取，若能觀六塵皆空，則無富家好塵恐生心著之可避，貧家麤塵於行無損之可取，是則何有慈悲不普，舍富從貧之過也？
所見色，與盲等；
此是二、別呵迦葉入聚落心非也。若約外解聚落者，以城邑村家人物聚集所依之處，名為聚落。若約內解聚落者，即是六根為一切六塵六識之所依集，名聚落也。故金光明經云：六入村落，結賊所止，一切自住，各不相知。大品經云：一切法趣眼，是趣不過，乃至一切法趣意，是趣不過也。當知六根聚落，一切好惡塵識如聚落，一切好惡人物也。
凈名前已總約外聚落呵迦葉滯有入聚落心非，故言以空聚想，入於聚落。今又約六根明內聚落，呵迦葉觀智不能照了六根，致於六塵有所滯礙，是以慈悲不普，故有舍富從貧之失。
初經言所見色，與盲等者，凡夫見色，分別好惡，故有愛憎。其盲者，一向不見，是則無所分別去取。迦葉及諸聲聞發真無漏，名為圣人，若入觀緣真，不見諸法，一往同盲；出觀緣俗，見色分別，還同凡夫有眼分別，情有去取，故舍富家之色，以封貧家之色也。今菩薩所見色與盲等，此是不舍道法而同凡所見，見色即空，無所分別，此與盲等雖無分別、取舍、愛恚，而能分別一切諸色，不同盲也。雖分別好惡諸色，而無去取，故慈心平等，不舍富從貧也。
復次，若知一切法趣眼，是趣不過，若了眼根聚落，即得菩薩肉眼清凈，雖知見十法界色，而不壞眼根。見十法界色，名之為見。無所染著，不壞眼根，即是與盲等也。
涅盤經明學大乘者雖有肉眼，名為佛眼。是則五眼具足見因緣麤細三諦之理，名之為見；實無所見，即是與盲等。故大品經云：我以五眼觀，不見三聚眾生也。亦是不見相而見。不見相故，即與盲等。而見故，即是五眼具足見因緣麤細三諦之理分明也。是則無緣之慈，平等普覆，五眼清凈，見十法界，欲拔苦與樂，并同福利，豈有一村之內舍富從貧？鐵輪菩薩似解尚爾，銅輪十住已上，豈可思量？
所聞聲，與響等；所嗅香，與風等；所食味，不分別；受諸觸，如智證；
經云所聞聲，與響等者，此譏呵迦葉不體耳根空，所有智證者，此譏迦葉出觀受觸，於富貧床敷服翫，情有去取，異於入觀證滅定也。菩薩不爾，了身根即空，非但入觀證滅之時無念，隨對諸觸，身無去取，故不舍富家上妙床敷嚴飾，亦不以貧家臥具為麤，但一相慈心次第行乞而福利之也。若菩薩知一切法趣身，是趣不過，體達身根即空，則不見趣與非趣。若得身如凈明鏡，十法界依正報皆於身中現，廣說如法華經。
知諸法，如幻相，無自性，無佗性，本自不然，今則無滅。
此譏迦葉不了意根即空，故分別貧富法則，有難易之殊，富家則威儀禮節法則肅然，矜貴難近，貧家則率爾形儀，往造為易，故慈悲有隔，福利致偏，乖佛頭陀正法也。菩薩不爾，知一切法皆從無明而起，猶如幻相，如德女問佛：無明為內外有耶？佛答德女：如幻非內外，而現一切幻事。無明亦爾，非內外有，而能有一切法也。
無自性，無佗性者，此如中論破自佗共無因生義也。
經言本自不然，今則無滅，菩薩體意根四句，撿生生不得，是即本來無生。有生則有無明等一切煩惱火燒，若無生，則無一切煩惱，故言本自不然，今則無滅者。若有生有煩惱，則有滅有灰斷涅盤；若本無生無煩惱，今則無滅諦灰斷之涅盤也。尚無生死法之可舍，何有涅盤法之可取？豈有富家世俗法則難近之可舍，貧家禮儀簡易之可取哉？
菩薩達意根中道佛性，能於生死涅盤，心無取舍，為福利眾生，雙游生死涅盤，是以於貧富之法，心無取舍，而為福利眾生，不礙貧富難易之法，慈悲次第行乞也。菩薩知一切法趣意根，是趣不過，若菩薩體意根聚落空，則不見趣與非趣。若獲意根清凈，所有功德廣說如法華經。
迦葉！若不舍八邪，入八解脫，以邪相入正法，
此是第三、示正食法。文有二意：一、示正食法；二、疊釋。初、示正食法，即有二：一、明食體；二、明食用。一、明食體者，迦葉乞食心非，良以不知正食之法，是以凈名次為說大乘正食之法也。此經下文呵身子云：佛說八解脫，仁者受行，豈雜欲食而聞法乎？小乘明八解脫即真空法喜禪悅之食，但以不依佛慧，舍八邪，入八解脫，即是思議解脫，故不得大乘法喜禪悅之食也。所以涅盤經云：諸比丘雖行乞食，而未曾得大乘法食。今明菩薩能以佛慧見中道佛性之理非邪非正，而邪正雙游，入不思議八解脫八正，即是大乘真禪悅法喜之食。
經云不舍八邪，入八解脫，以邪相入正法者，邪有二種：一、事邪；二、理邪。正亦有二：一、事正；二、理正。一、事邪者，即是根本四禪四空名為味禪，皆生愛見、慢人邪法，故名事邪也。若望魔禪鬼定，此猶是世間正禪，若望背舍解脫，猶是事八邪也。
理邪者，即是見心緣理不正，名為邪見、邪思惟、邪語、邪業、邪命、邪念、邪精進、邪定，是為緣理八邪也。
次明正有二種者：一、事正；二、理正。事正即是八解脫，破事八邪也。二種正者，即是正見等八正道，對破緣理之八邪也。若聲聞人不得中道慧，修八背舍，斷事邪八禪之味著，方得八解脫，是為舍八邪，入八。住不思議菩薩能如此得不思議大乘法喜禪悅之食，是故慈悲緣貧富，俱皆福利。如為一人，眾多亦然，若於貧富不偏，即於一切眾生不偏，是則於食等者，於法亦等也。
以一食施一切，供養諸佛及眾賢圣，然後可食。
此是亦明食用，迦葉及二乘得思議法喜禪悅之食，止是資其神智，不能以一食施一切及眾賢圣也。菩薩能依佛慧，得不思議真法喜禪悅之食，雙游二諦，即得世間、出世間之食，故能以一食施一切，供養諸佛及眾賢圣。如致香積一鉢之飯，一眾食之不賜，既得真法喜禪悅之食，此內得法喜食非偽，故說然後可食，是真應供能報施主，外為真田，然後可食也。迦葉既不能爾，何得內心受虛偽禪悅之食？外非良田，何得舍富受貧人之食？非但不能福利富人，亦不能福利貧人也。
如是食者，非有煩惱，非離煩惱，非入定意，非起定意，非住世間，非住涅盤之，令煩惱生死盡入涅盤灰斷也。
是為正入佛道，不依聲聞。
此是第四、明顯頓以斥漸也。正入佛道者，即是圓觀開佛知見，入初發心，即是佛也。不依聲聞者，漸悟證真，若不了義解，畢竟不得菩提；若依了義解，說漸入佛慧也。故法華經云：是諸人等，應以是法漸入佛慧也。
迦葉！若能如是食，為不空食人之施也。
此是第五、明結勸，亦是結呵也。若能以無緣大慈，貧富俱往，一切普利，依大乘四諦行乞資身，正入聚落，得大乘不思議真法食者，施主則隨有所施之食，皆為作大乘無上福田，是則不空食人之施也。
時我，世尊！聞說是語，得未曾有，即於一切菩薩深起敬心。復作是念：斯有家名，辯才智慧，乃能如是。其誰不發阿耨多羅三藐三菩提心？我從是來，不復勸人以聲聞、辟支佛行，
此是第三、迦葉諮述往昔聞此彈呵，敬揖之懷也。迦葉聞凈名種種彈斥，示真食法，既昔所不聞，故於菩薩行人咸起敬心，自惟無此智德，即內心揖伏四枯之化，心折即是顯發如來四榮之教也。
是故不任詣彼問疾。
此是第四大段、奉辭不堪。既被如上之呵，爾時莫知詶答，今豈堪傳如來旨往問疾也？