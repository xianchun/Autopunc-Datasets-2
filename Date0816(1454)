桓榮字春卿，沛郡龍亢人也。少學長安，習歐陽尚書，事博士九江朱普。貧窶無資，常客傭以自給，精力不倦，十五年不窺家園。至王莽篡位乃歸。
會朱普卒，榮奔喪九江，負土成墳，因留教授，徒觿數百人。莽敗，天下亂。
榮抱其經書與弟子逃匿山谷，雖常饑困而講論不輟，後復客授江淮閒。注續漢書曰：榮本齊人，遷於龍亢，至榮六葉。東觀記曰：榮本齊桓公後也。桓公作伯，支庶用其謚立族命氏焉。
注朱普字公文，受業於平當，為博士，徒觿尤盛。見前書。
注字林曰：窶，空也。
建武十九年，年六十餘，始辟大司徒府。時顯宗始立為皇太子，選求明經，乃擢榮弟子豫章何湯為虎賁中郎將，以尚書授太子。世祖從容問湯本師為誰，湯對曰：事沛國桓榮。帝即召榮，令說尚書，甚善之。拜為議郎，賜錢十萬，入使授太子。
每朝會，輒令榮於公卿前敷奏經書。帝稱善，曰：得生幾晚！會歐陽博士缺，帝欲用榮。榮叩頭讓曰：臣經術淺薄，不如同門生郎中彭閎、揚州從事戲弘。
帝曰：俞，往，女諧。因拜榮為博士，引閎、弘為議郎。注從音七容反。
注謝承書曰：何湯字仲弓，豫章南昌人也。榮門徒常四百餘人，湯為高第，以才明知名。榮年四十無子，湯乃去榮妻為更娶，生三子，榮甚重之。後拜郎中，守開陽門候。上微行夜還，湯閉門不納，更從中東門入。明旦，召詣太官賜食，諸門候皆奪俸。建武十八年夏旱，公卿皆暴露請雨。洛陽令著車蓋出門，湯將□士鉤令車收案，有詔免令官，拜湯虎賁中郎將。上澗歎曰：赳赳武夫，公侯干城，何湯之謂也。湯以明經嘗授太子，推薦榮，榮拜五更，封關內侯。
榮常言曰：此皆何仲弓之力也。注續漢書曰：閎字作明。俞，然也。然其所舉，□令往，言汝能和諧此官。謝承書曰：戲弘字奉卿，吳郡人也。家代為冠族。少有英才，與桓榮相善。
子徽，至司徒長史也。
車駕幸大學，會諸博士論難於前，榮被服儒衣，溫恭有蘊籍，辯明經義，每以禮讓相猒，不以辭長勝人，儒者莫之及，特加賞賜。又詔諸生雅吹擊磬，盡日乃罷。後榮入會庭中，詔賜奇果，受者皆懷之，榮獨舉手捧之以拜。帝笑指之曰：此真儒生也。以是愈見敬厚，常令止宿太子宮。積五年，榮薦門下生九江胡憲侍講，乃聽得出，旦一入而已。榮嘗寢病，太子朝夕遣中傅問病，賜以珍羞、帷帳、奴婢，謂曰：如有不諱，無憂家室也。後病癒，復入侍講。注蘊籍猶言寬博有餘也。蘊音於問反。
注猒，服也。音一葉反。
注吹管奏雅頌也。
注不諱謂死也。死者人之常，故言不諱也。
二十八年，大會百官，詔問誰可傅太子者，腢臣承望上意，皆言太子舅執金吾原鹿侯陰識可。博士張佚正色曰：今陛下立太子，為陰氏乎？為天下乎？
即為陰氏，則陰侯可；為天下，則固宜用天下之賢才。帝稱善，曰：欲置傅者，以輔太子也。今博士不難正朕，況太子乎？即拜佚為太子太傅，而以榮為少傅，賜以輜車、乘馬。榮大會諸生，陳其車馬、印綬，曰：今日所蒙，稽古之力也，可不勉哉！榮以太子經學成畢，上疏謝曰：臣幸得侍帷幄，執經連年，而智學淺短，無以補益萬分。今皇太子以聰叡之姿，通明經義，觀覽古今，儲君副主莫能專精博學若此者也。斯誠國家福佑，天下幸甚。臣師道已盡，皆在太子，謹使掾臣汜再拜歸道。太子報書曰：莊以童蒙，學道九載，而典訓不明，無所曉識。夫五經廣大，聖言幽遠，非天下之至精，豈能與於此！
況以不才，敢承誨命。昔之先師謝弟子者有矣，上則通達經旨，分明章句，下則去家慕鄉，求謝師門。今蒙下列，不敢有辭，願君慎疾加餐，重愛玉體。注言可任也。
注續漢書曰：三公東西曹掾四百石，余掾比二百石。歸猶謝也。
注此上二句，周易之系辭。與音預。
注前書丁寬受學於田何，學成，何謝寬，寬東歸，何謂門人曰：易東矣。
是先師謝弟子。
注韓詩外傳曰孔子行，見戲魚哭。孔子曰：子非有喪，何哭悲也？戲魚曰：吾少而好學，周流諸侯，以沒吾親。樹欲靜而風不止，子欲養而親不待。
往而不可追者年也，去而不見者親也。孔子曰：弟子識之。於是門人辭歸者十有三也。
注史記曰：伏聞太后玉體不安。君子於玉比德，故以言也。
三十年，拜為太常。榮初遭倉卒，與族人桓元卿同饑□，而榮講誦不息。元卿嗤榮曰：但自苦氣力，何時復施用乎？榮笑不應。及為太常，元卿歎曰：我農家子，豈意學之為利乃若是哉！注東觀漢記曰：榮為太常，元卿來候榮，榮諸弟子謂曰：平生笑盡氣力，今何如？元卿曰：我安能知此哉！顯宗即位，尊以師禮，甚見親重，拜二子為郎。榮年踰八十，自以衰老，數上書乞身，輒加賞賜。乘輿嘗幸太常府，令榮坐東面，設幾杖，會百官驃騎將軍東平王蒼以下及榮門生數百人，天子親自執業，每言輒曰大師在是。既罷，悉以太官供具賜太常家。其恩禮若此。注東觀記曰時執經生避位發難，上謙曰大師在是也。
永平二年，三雍初成，拜榮為五更。每大射養老禮畢，帝輒引榮及弟子升堂，執經自為下說。乃封榮為關內侯，食邑五千戶。注三雍，宮也，謂明堂、靈台、辟雍。前書音義曰：皆□天人雍和之氣為之，故謂三雍。五更，解見明紀。
注下說謂下語而講說之也。
注東觀記曰：榮以尚書授朕十有餘年。詩云：日就月將，示我顯德行。乃封之。
榮每疾病，帝輒遣使者存問，太官、太醫相望於道。及篤，上疏謝恩，讓還爵土。帝幸其家問起居，入街下車，擁經而前，撫榮垂涕，賜以默茵、帷帳、刀□、衣被，良久乃去。自是諸侯將軍大夫問疾者，不敢復乘車到門，皆拜默下。
榮卒，帝親自變服，臨喪送葬，賜頤塋於首山之陽。除兄子二人補四百石，都講生八人補二百石，其餘門徒多至公卿。子郁嗣。注首陽山在今偃師縣西北也。
注華嶠書曰：榮弟子丁鴻學最高。
注華嶠書曰：榮長子雍早卒，少子郁嗣。
論曰：張佚訐切陰侯，以取高位，危言犯觿，義動明後，知其直有餘也。若夫一言納賞，志士為之懷恥；受爵不讓，風人所以興歌。而佚廷議戚援，自居全德，意者以廉不足乎？昔樂羊食子，有功見疑；西巴放麑，以罪作傅。蓋推仁審偽，本乎其情。君人者能以此察，則真邪幾於辨矣。注秦兵圍趙，時魯仲連在趙，因說令退兵。平原君趙勝乃以千金為仲連壽，連笑曰：所貴於天下之士者，能排患解紛而無取也。即有取者，是商賈之事也，而連不忍為也。遂去，終身不復見。見史記也。
注詩小雅角弓篇曰：受爵不讓，至於己斯亡。風人猶詩人也。
注佚諫云當用天下之賢才，而乃自當其任，故曰自居全德。全德言無玷缺也。莊子曰是謂全德也。
注並解見吳漢傳。
注幾，近也，音鉅依反。
郁字仲恩，少以父任為郎。敦厚篤學，傳父業，以尚書教授，門徒常數百人。
榮卒，郁當襲爵，上書讓于兄子泛，顯宗不許，不得已受封，悉以租入與之。
帝以郁先師子，有禮讓，甚見親厚，常居中論經書，問以政事，稍遷侍中。帝自製五家要說章句，令郁校定於宣明殿，以侍中監虎賁中郎將。注東觀記曰永平十四年為議郎，遷侍中也。
注華嶠書曰帝自製五行章句，此言五家，即謂五行之家也。宣明殿在德陽殿後。東觀記曰：上謂郁曰：卿經及先師，致覆文雅。其冬，上親於辟雍，自講所制五行章句已，復令郁說一篇。上謂郁曰：我為孔子，卿為子夏，起予者商也。又問郁曰：子幾人能傳學？郁曰：臣子皆未能傳學，孤兄子一人學方起。上曰：努力教之，有起者即白之。永平十五年，入授皇太子經，遷越騎校尉，詔□太子、諸王各奉賀致禮。郁數進忠言，多見納錄。肅宗即位，郁以母憂乞身，詔聽以侍中行服。建初二年，遷屯騎校尉。注東觀記曰：皇太子賜郁鞍馬、刀□，郁乃上疏皇太子曰：伏見太子體性自然，包含今古，謙謙允恭，天下共見。郁父子受恩，無以明益，夙夜籩懼，誠思自竭。愚以為太子上當合聖心，下當卓絕於觿，宜思遠慮，以光朝廷。注華嶠書曰郁上書乞身，天子憂之，有詔公卿議。議者皆以郁身為名儒，學者之宗，可許之，於是詔郁以侍中行服也。
和帝即位，富於春秋，侍中竇憲自以外戚之重，欲令少主頗涉經學，上疏皇太后曰：禮記云：天下之命，懸於天子；天子之善，成乎所習。習與智長，則切而不勤；化與心成，則中道若性。昔成王幼小，越在襁褓，周公在前，史佚在後，太公在左，召公在右。中立聽朝，四聖維之。是以慮無遺計，舉無過事。孝昭皇帝八歲即位，大臣輔政，亦選名儒韋賢、蔡義、夏侯勝等入授於前，平成聖德。近建初元年，張酺、魏應、召訓亦講禁中。臣伏惟皇帝陛下，躬天然之姿，宜漸教學，而獨對左右小臣，未聞典義。昔五更桓榮，親為帝師，子郁，結髮敦尚，繼傳父業，故再以校尉入授先帝，父子給事禁省，更歷四世，今白首好禮，經行篤備。又宗正劉方，宗室之表，善為詩經，先帝所□。宜令郁、方並入教授，以崇本朝，光示大化。
由是遷長樂少府，復入侍講。頃之，轉為侍中奉車都尉。永元四年，代丁鴻為太常。明年，病卒。注自禮記以下，至此以上，皆大戴禮之文也。切而不勤，謂習與智長，則常自切厲而不須勤□，若性猶自然也。襁絡也；保，小兒被也。保當作褓，古字通也。史佚，成王時史官，名佚，賢者也。維，持也。遺，失也。
注韋賢字長孺，魯國鄒人，治魯詩。蔡義，河內溫人也，為韓詩，給事中也。夏侯勝，魯人也，字長公，治歐陽尚書。並見前書。
注酺等並自有傳。
郁經授二帝，恩寵甚篤，賞賜前後數百千萬，顯於當世。門人楊震、朱寵，皆至三公。注鄧騭傳曰：朱寵字仲威，京兆人也。篤行好學，從桓榮受尚書，位至太尉。
初，榮受朱普學章句四十萬言，浮辭繁長，多過其實。及榮入授顯宗，減為二十三萬言。郁復刪省定成十二萬言。由是有桓君大小太常章句。注長音直亮反。
子普嗣，傳爵至曾孫。郁中子焉，能世傳其家學。孫鸞、曾孫彬，並知名。注華嶠書曰：郁六子，普、延、焉、俊、酆、良。普嗣侯，傳國至曾孫，絕。酆、良子孫皆博學有才能。
焉字叔元，少以父任為郎。明經篤行，有名稱。永初元年，入授安帝，三遷為侍中步兵校尉。永寧中，順帝立為皇太子，以焉為太子少傅，月餘，遷太傅，以母憂自乞，聽以大夫行喪。踰年，詔使者賜牛酒，奪服，即拜光祿大夫，遷太常。時廢皇太子為濟陰王，焉與太僕來歷、廷尉張□諫，不能得，事已具來歷傳。
順帝即位，拜太傅，與太尉朱寵並錄尚書事。焉復入授經禁中，因燕見，建言宜引三公、尚書入省事，帝從之。以焉前廷議守正，封陽平侯，固讓不受。
視事三年，坐辟召禁錮者為吏免。復拜光祿大夫。陽嘉二年，代來歷為大鴻臚，數日，遷為太常。永和五年，代王龔為太尉。漢安元年，以日食免。明年，卒於家。注省猶視也。
弟子傳業者數百人，黃瓊、楊賜最為顯貴。焉孫典。注華嶠書曰：焉長子衡，早卒。中子順，順子典。
典字公雅，復傳其家業，以尚書教授穎川，門徒數百人。舉孝廉為郎。居無幾，會國相王吉以罪被誅，故人親戚莫敢至者。典獨□官收斂歸葬，服喪三年，負土成墳，為立祠堂，盡禮而去。注華嶠書曰典十二喪父母，事叔母如事親。立廉操，不取於人，門生故吏問遺，一無所受也。
注沛相。
辟司徒袁隗府，舉高第，拜侍御史。是時宦官秉權，典執政無所迴避。常乘驄馬，京師畏憚，為之語曰：行行且止，避驄馬御史。及黃巾賊起滎陽，典奉使督軍。賊破，還，以啎宦官賞不行。在御史七年不調，後出為郎。注華嶠書作十年。
靈帝崩，大將軍何進秉政，典與同謀議，三遷羽林中郎將。獻帝即位，三公奏典前與何進謀誅閹官，功雖不遂，忠義炳著。詔拜家一人為郎，賜錢二十萬。注華嶠書曰遷平津都尉、鉤盾令、羽林中郎將也。
從西入關，拜御史中丞，賜爵關內侯。車駕都許，遷光祿勳。建安六年，卒官。
鸞字始春，焉弟子也。少立操行，褞袍糟食，不求盈餘。以世濁，州郡多非其人，恥不肯仕。注東觀記曰鸞父良，龍舒侯相也。
注東觀記曰鸞貞亮之性，著乎幼沖。學覽六經，莫不貫綜。推財孤寡，分賄友朋。泰於待賢，狹於養己。常著大布褞袍，糲食醋餐也。
年四十餘，時太守向苗有名多，乃舉鸞孝廉，遷為膠東令。始到官而苗卒，鸞即去職奔喪，終三年然後歸，淮汝之閒高其義。後為巳吾、汲二縣令，甚有名多。諸公並薦，復征**拜議郎。上陳五事：舉賢才，審授用，黜佞幸，省苑囿，息役賦。書奏御，啎內豎，故不省。以病免。中平元年，年七十七，卒於家。子曄。注東觀記曰：**陳留巳吾長，旬月閒遷河內汲令。
曄字文林，一名嚴，尤修志介。姑為司空楊賜夫人。初鸞卒，姑歸寧赴哀，將至，止於傳捨，整飾從者而後入，曄心非之。及姑勞問，終無所言，號哭而已。賜遣吏奉祠，因縣發取祠具，曄拒不受。後每至京師，未嘗捨宿楊氏。其貞忮若此。賓客從者，皆祗其志行，一餐不受於人。仕為郡功曹。後舉孝廉、有道、方正、茂才，三公並辟，皆不應。注東觀記嚴作礹。
注忮，堅也。
初平中，天下亂，避地會稽，遂浮海客交址，越人化其節，至閭裡不爭訟。
為凶人所誣，遂死於合浦獄。注東觀記曰礹到吳郡，揚州刺史劉繇振給谷食衣服所乏者，悉不受。後東適會稽，住止山陰縣故魯相鐘離意捨，太守王朗餉給徹食﹑布帛﹑牛羊，一無所****。臨去之際，屋中尺寸之物，悉疏付主人，纖微不漏。移居揚州從事屈豫室中，中庭橘樹一株，遇實孰，乃以竹藩樹四面，風吹落兩實，以繩繫著樹枝。每當危亡之急，其志彌固，賓客從者皆肅其行也。
彬字彥林，焉之兄孫也。
父麟，字符鳳，早有才惠。桓帝初，為議郎，入侍講禁中，以直道啎左右，出為許令，病免。會母終，麟不勝喪，未祥而卒，年四十一。所著碑﹑誄﹑贊﹑說﹑書凡二十一篇。注華嶠書曰酆生麟也。
注許，縣名，今許州許昌縣也。
注案摯虞文章志，麟文見在者十八篇，有碑九首，誄七首，七說一首，沛相郭府君書一首。
彬少與蔡邕齊名。初舉孝廉，拜尚書郎。時中常侍曹節女豻馮方亦為郎，彬厲志操，與左丞劉歆﹑右丞杜希同好交善，未嘗與方共酒食之會，方深怨之，遂章言彬等為酒黨。事下尚書令劉猛，**雅善彬等，不舉正其事，節大怒，劾奏猛，以為阿黨，請收下詔獄，在朝者為之寒心，猛意氣自若，旬日得出，免官禁錮。彬遂以廢。光和元年，卒於家，年四十六。諸儒莫不傷之。
所著七說及書凡三篇，蔡邕等共論序其志，僉以為彬有過人者四：夙智早成，岐嶷也；學優文麗，至通也；仕不苟祿，絕高也；辭隆從窊，絜操也。乃共樹碑而頌焉。注夙，早也。岐，行魍也。嶷然有所識也。詩曰克岐克嶷也。
注窊，下也，音烏瓜反。
劉猛，琅邪人。桓帝時為宗正，直道不容，自免歸家。靈帝即位，太傅陳蕃﹑大將軍竇武輔政，復徵用之。
論曰：伏氏自東西京相襲為名儒，以取爵位。中興而桓氏尤盛，自榮至典，世宗其道，父子兄弟代作帝師，受其業者皆至卿相，顯乎當世。子曰：古之學者為己，今之學者為人。為人者，憑譽以顯物；為己者，因心以會道。桓榮之累世見宗，豈其為己乎！注謂伏生已後至伏湛也。
注論語文也。
丁鴻字孝公，穎川定陵人也。
父綝，字幼春，王莽末守穎陽尉。世祖略地穎陽，穎陽城守不下，綝說其宰，遂與俱降，世祖大喜，厚加賞勞，以綝為偏將軍，因從征伐。綝將兵先度河，移檄郡國，攻營略地，下河南﹑陳留﹑穎川二十一縣。
建武元年，拜河南太守。及封功臣，帝令各言所樂，諸將皆占豐邑美縣，唯綝願封本鄉。或謂綝曰：人皆欲縣，子獨求鄉，何也？綝曰：昔孫叔敖□其子，受封必求磽埆之地，今綝能薄功微，得鄉亭厚矣。帝從之，封定陵新安鄉侯，食邑五千戶，後徙封陵陽侯。注孫叔敖，楚相也。磽埆，瘠薄之地。叔敖將死，戒其子曰：王封汝，必無居利地也。楚﹑越之閒，有寢丘者，甚惡，可長有以食也。見呂氏春秋也。
鴻年十三，從桓榮受歐陽尚書，三年而明章句，善論難，為都講，遂篤志精銳，布衣荷擔，不遠千里。
初，綝從世祖征伐，鴻獨與弟盛居，憐盛幼小而共寒苦。及綝卒，鴻當襲封，上書讓國於盛，不報。既葬，乃掛縗絰於頤廬而逃去，留書與盛曰：鴻貪經書，不顧恩義，弱而隨師，生不供養，死不飯唅，皇天先祖，並不佑助，身被大病，不任茅土。前上疾狀，願辭爵仲公，章寢不報，迫且當襲封。
謹自放□，逐求良醫。如遂不瘳，永歸溝壑。鴻初與九江人鮑駿同事桓榮，甚相友善，及鴻亡封，與駿遇於東海，陽狂不識駿。駿乃止而讓之曰：昔伯夷﹑吳札亂世權行，故得申其志耳。春秋之義，不以家事廢王事。今子以兄弟私恩而絕父不滅之基，可謂智乎？鴻感悟，垂涕歎息，乃還就國，開門教授。鮑駿亦上書言鴻經學至行，顯宗甚賢之。注弱，少也。
注任，堪也。
注仲公，盛之字也。
注伯夷，孤竹君之子，讓其弟叔齊，餓死於首陽之山。吳札，吳王壽夢之季子也，諸兄欲讓其國，季子乃捨其室而耕。皆是權時所行，非常之道也。伯夷當紂時，吳札當周之末，故言亂****。
注春秋衛靈公卒，孫輒立，父蒯聵與輒爭國。公羊傳曰：輒者曷為？蒯聵之子。然則曷為不立蒯聵而立輒？蒯聵無道，靈公逐之而立輒。然則輒之義可以立乎？曰可。不以父命辭於王命，不以家事辭於王事。故駿引以為言也。
注續漢書載駿書曰：臣聞武王克殷，封比干之墓，表商容之閭，二人無功，下車先封之，表善顯仁，為國之砥礪也。伏見丁鴻經明行修，志節清妙。由是上賢之也。
永平十年詔征，鴻至即召見，說文侯之命篇，賜御衣及綬，稟食公車，與博士同禮。頃之，拜侍中。十三年，兼射聲校尉。建初四年，徙封魯陽鄉侯。
注周平王東遷洛邑，晉文侯仇有輔佐之功，平王賜以車馬﹑弓矢而策命之，因以名篇，事見尚書也。
注稟，給也。公車，署名，公車所在，因以名。諸待詔者，皆居以待命，故令給食焉。
注東觀記曰：魯陽鄉在尋陽****也。
肅宗詔鴻與廣平王羨及諸儒樓望﹑成封﹑桓郁﹑賈逵等，論定五經同異於北宮白虎觀，使五官中郎將魏應主承製問難，侍中淳於恭奏上，帝親稱制臨決。
鴻以才高，論難最明，諸儒稱之，帝數嗟美焉。時人歎曰：殿中無雙丁孝公。
數受賞賜，擢徙校書，遂代成封為少府。門下由是益盛，遠方至者數千人。
彭城劉愷﹑北海巴茂﹑九江朱倀皆至公卿。元和三年，徙封馬亭鄉侯。注廣平王羨，明帝子也。東觀記曰與太常樓望﹑少府成封﹑屯騎校尉桓郁﹑衛士令賈逵等集議也。白虎，門名。
於門立觀，因之以名焉。
注東觀記曰：上歎嗟其才，號之曰殿中無雙丁孝公，賜錢二十萬。
續漢書亦同。而此書獨作時人歎也。
注東觀記曰：元和二年，車駕東巡狩，鴻以少府從。上奏曰：臣聞古之帝王，統治天下，五載巡狩，至於岱宗，柴祭於天，望秩山川，協時月正日，同斗斛權衡，使人不爭。陛下尊履蒸蒸，奉承弘業，祀五帝於明堂，配以光武，二祖四宗，鹹有告祀。瞻望太山，嘉澤降澍，柴祭之日，白氣上升，與燎煙合，黃鵠腢翔，所謂神人以和，荅響之休符也。上善焉。又曰以廬江郡為六安國，所以徙封為馬亭侯。
和帝即位，遷太常。永元四年，代袁安為司徒。是時竇太后臨政，憲兄弟各□威權。鴻因日食，上封事曰：
臣聞日者陽精，守實不虧，君之象也；月者陰精，盈毀有常，臣之表也。故日食者，臣乘君，陰陵陽；月滿不虧，下驕盈也。昔周室衰季，皇甫之屬專權於外，黨類強盛，侵奪主埶，則日月薄食，故詩曰：十月之交，朔月辛卯，日有食之，亦孔之丑。春秋日食三十六，弒君三十二。變不空生，各以類應。夫威柄不以放下，利器不可假人。覽觀往古，近察漢興，傾危之禍，靡不由之。是以三桓專魯，田氏□齊，六卿分晉；諸呂握權，統嗣幾移；哀﹑平之末，廟不血食。故雖有周公之親，而無其德，不得行其埶也。注周室衰謂幽王時也。皇甫即幽王后之黨也。詩小雅曰：皇甫卿士，番惟司徒，家伯維宰，仲允膳夫。其類非一，故言之屬也。
注十月之交，詩小雅篇名也。孔，甚也。丑，惡也。周之十月，夏之八月也。八月朔，日月交而日食，陰侵陽，臣侵君之象也。日辰之義，日為君，辰為臣。辛，金也。卯，木也。又以卯侵金，故甚惡也。
注劉向上書云：弒君三十六。今據春秋與劉向同，而東觀及續漢范氏諸本皆云三十二，蓋誤也。威柄謂周禮之八柄，即爵﹑祿﹑生﹑置、予﹑奪﹑廢﹑誅也。利器謂國之權埶。假，借也。左傳曰唯器與名，不可以假人也。
注三桓謂季孫氏﹑叔孫氏﹑仲孫氏。三家皆出自魯桓公，故言三桓。並專權魯國。至魯昭公，遂為季氏所逐，平子乃攝行君事。田氏，陳敬仲之後，因自陳奔齊，改為田氏，遂執齊政，至田和乃篡齊。六卿謂晉之智氏﹑中行氏﹑范氏﹑韓氏﹑趙氏﹑魏氏，並專晉政，韓﹑趙﹑魏卒三分晉國也。諸呂謂呂產﹑呂祿也。產領南軍，祿領北軍，謀危劉氏，故曰統嗣幾移。
注言親賢兼重，方可執政。孟子曰：有伊尹之心則可，無伊尹之心則篡也。
今大將軍雖欲□身自約，不敢僭差，然而天下遠近皆惶怖承旨，刺史二千石初除謁辭，求通待報，雖奉符璽，受台□，不敢便去，久者至數十日。背王室，向私門，此乃上威損，下權盛也。人道悖於下，效驗見於天，雖有隱謀，神照其情，垂象見戒，以告人君。閒者月滿先節，過望不虧，此臣驕溢背君，專功獨行也。陛下未深覺悟，故天重見戒，誠宜畏懼，以防其禍。詩云：敬天之怒，不敢戲豫。若□政責躬，杜漸防萌，則凶妖銷滅，害除福湊矣。注易曰天垂象，見吉凶，故言見戒也。月滿先節謂未及望而滿也。東觀記亦**作先節，俗本作失節，字之誤也。
注詩大雅也。雷電震耀，天怒也。戲豫猶逸豫也。不敢自逸，所以敬天也。
夫壞崖破巖之水，源自涓涓；干雲蔽日之木，起於□青。禁微則易，救末者難，人莫不忽於微細，以致其大。恩不忍誨，義不忍割，去事之後，未然之明鏡也。
臣愚以為左官外附之臣，依托權門，傾覆諂諛，以求容媚者，宜行一切之誅。閒者大將軍再出，威振州郡，莫不賦斂吏人，遣使貢獻。大將軍雖雲不受，而物不還主，部署之吏無所畏憚，縱行非法，不伏罪辜，故海內貪猾，競為奸吏，小民吁嗟，怨氣滿腹。臣聞天不可以不剛，不剛則三光不明；王不可以不強，不強則宰牧從橫。宜因大變，改政匡失，以塞天意。注前書：左官附益阿黨之法設。左官者，人道尚右，捨天子而事諸侯為左官。外附謂背正法而附私家。
注三光，日﹑月﹑星也。天道尚剛。周易曰：干，健也。左傳曰：天為剛德。
書奏十餘日，帝以鴻行太尉兼□尉，屯南﹑北宮。於是收竇憲大將軍印綬，憲及諸弟皆自殺。
時大郡口五六十萬舉孝廉二人，小郡口二十萬並有蠻夷者亦舉二人，帝以為不均，下公卿會議。鴻與司空劉方上言：凡口率之科，宜有階品，蠻夷錯雜，不得為數。自今郡國率二十萬口歲舉孝廉一人，四十萬二人，六十萬三人，八十萬四人，百萬五人，百二十萬六人。不滿二十萬二歲一人，不滿十萬三歲一人。
帝從之。
六年，鴻薨，賜贈有加常禮。子湛嗣。**卒，子浮嗣。浮卒，子夏嗣。注東觀記及續漢書夏字作夔也。
論曰：孔子曰太伯三以天下讓，民無得而稱焉。孟子曰聞伯夷之風者，貪夫廉，懦夫有立志。若乃太伯以天下而違周，伯夷率絜情以去國，並未始有其讓也。故太伯稱至德，伯夷稱賢人。後世聞其讓而慕其風，徇其名而昧其致，所以激詭行生而取與妄矣。至夫鄧彪﹑劉愷，讓其弟以取義，使弟受非服而己厚其名，於義不亦薄乎！君子立言，非苟顯其理，將以啟天下之方悟者；立行，非獨善其身，將以訓天下之方動者。言行之所開塞，可無慎哉！原丁鴻之心，主於忠愛乎？何其終悟而從義也！異夫數子類乎徇名者焉。注此上論語載孔子之言也。鄭玄注云：太伯，周太王之長子，次子仲雍，次子季歷。太王見季歷賢，又生文王有聖人表，故欲立之，而未有命。太王疾，太伯因適吳﹑越採藥，太王歿而不返，季歷為喪主，一讓也。季歷赴之，不來奔喪，二讓也。免喪之後，遂斷髮文身，三讓也。三讓之美皆蔽隱不著，故人無得而稱焉。
注違，去也。未始猶未嘗也。言太伯﹑伯夷率性清絜，超然去國，未嘗故有求讓之名。
注徇，營也。言二子非故立讓風以求聲譽，故至德稱於前古。後代之人直欲營慕其名，而昧其深致，所以激射詭譎之行生，而取與之閒多詐妄矣。
注彪讓國異母弟荊及鳳，愷以國讓弟憲，帝皆許焉。弟不當襲爵，故言非服，而彪﹑愷皆獨受美名，而陷弟於不義也。
贊曰：五更待問，應若鳴鐘。庭列輜駕，堂修禮容。穆穆帝則，擁經以從。
丁鴻翼翼，讓而不飾。高論白虎，深言日食。注禮記曰：夙夜強學以待問。又曰善待問者如撞鐘，扣之以小者則小鳴，扣之以大者則大鳴，待其舂容而後盡其聲，不善荅問者反此也。
注從，就也。
注春秋經書日有食之。杜注云：日食者，月掩日。聖人不言月掩日，而以自食為文，闕於所不見也。
一二四九頁三行桓榮字春卿按：集解引汪文台說，謂書鈔雲字子春。
一二四九頁三行事博士九江朱普按：王先謙謂今本東觀記作朱文剛。
一二五０頁一行入使授太子刊誤謂案文入使當作使入。按：孔廣陶校注本北堂書鈔五十六引續漢書作入授太子，無使字。張森楷校勘記謂治要無使字。
一二五０頁四行引閎弘為議郎按：東觀記無弘字。
一二五０頁八行建武十八年夏旱汲本、殿本十八年作十六年。按：光武紀建武十八年夏五月旱，是作十六年者誤也。
一二五０頁一一行戲弘字奉卿按：奉原斗秦，逕據汲本、殿本改正。
一二五０頁一一行吳郡人也按：張□謂吳郡順帝時置，榮時乃會稽郡耳，郡當為縣。
一二五三頁五行食邑五千戶按：東觀記作五百戶，雲後以五更祿終厥身。
一二五四頁五行則真邪幾於辨矣按：王先謙謂真蓋貞之誤。
一二五四頁一０行並解見吳漢傳按：集解引黃山說，謂注誤，乃見公孫述傳。
一二五五頁一行以侍中監虎賁中郎將按：刊誤謂漢無監虎賁官，蓋是兼字，與丁鴻同也。
一二五五頁一四行則切而不勤按：集解引沉欽韓說，謂大戴禮保傅篇作切而不攘，賈誼傳及新書作切而不媿。
一二五六頁一行召訓按：集解引惠棟說，謂本傳作馴，徐廣雲馴古訓字。
一二五八頁六行典執政無所迴避刊誤謂典為御史，非執政者，政當作正。
按：御覽四二七引作正。
一二五九頁五行糲食醋餐按：聚珍本東觀記醋餐作粗餐。
一二五九頁六行時太守向苗按：校補引錢大昭說，謂鸞，沛國人，苗當為國相，桓典之為孝廉，國相王吉舉之，是其證。此云太守，誤。
一二五九頁七行復征**拜議郎刊誤謂征則上征之，辟則諸府辟之，議郎當雲征而已，明多辟字。今據刪。
一二五九頁一０行**陳留巳吾長據汲本、殿本補。
一二六０頁六行一無所****據殿本改，與聚珍本東觀記合。
一二六一頁三行**雅善彬等據汲本、殿本補。按：御覽二一五引重猛字。
一二六一頁四行彬遂以廢按：御覽二一五引以作見。
一二六一頁六行所著七說按：校補引侯康及柳從辰說，並謂七說當作七誤。
一二六一頁六行夙智早成岐嶷也按：刊誤謂案蔡邕本以早成為一德，傳寫之誤，反以岐嶷在下，當云夙智岐嶷，早成也。
一二六一頁一三行**子曰據汲本、殿本補。
一二六二頁四行丁鴻字孝公按：王先謙謂李善文選注作字季公。
一二六三頁七行九江人鮑駿按：集解引惠棟說，謂袁宏紀駿作俊。
一二六三頁一五行故言亂****據殿本改。
一二六四頁一行父蒯聵與輒爭國按：汲本、殿本聵作瞶。下同。
一二六四頁二行不以父命辭於王命按：陳景雲謂按公羊傳本文，當作不以父命辭王父命。
一二六四頁一０行魯陽鄉在尋陽****也集解引洪亮吉說，謂漢時止有尋陽縣，屬廬江郡，此郡字蓋縣字之誤。今據改。
一二六四頁一三行數受賞賜擢徙校書刊誤謂漢校書者郎官而已，鴻已為二千石，不當以校書為擢徙也，明衍校書二字。集解引惠棟說，謂如劉說，則擢徙二字無所附麗，或作尚書。校補謂案劉意，擢徙二字承上數受賞賜為一句，不必有所附麗，尚書六百石，亦非二千石擢徙之官。此傳但云校書，未言校書郎，則賞賜擢徙與校書各為一事，原不必校書定為官名。今按：句當有脫鬥，諸說皆未諦。
一二六五頁四行同斗斛權衡按：同原斗角，逕據汲本、殿本改正。
一二六五頁一二行弒君三十二按：弒原斗殺，逕據汲本、殿本改正。
一二六六頁一一行有伊尹之心則可無伊尹之心則篡也按：殿本心皆改作志，取與今本孟子合。校補謂案周章傳論已引作心，官本同，周廣業據為孟子異本是也。
一二六六頁一四行雖有隱謀按：集解引王補說，謂袁宏紀作雖欲隱諱。
一二六七頁二行東觀記亦**作先節據校補刪。
一二六七頁一三行左傳曰天為剛德按：汲本、殿本注無此七字，而有天道終日干干是其剛也十字。
一二六八頁五行**卒子浮嗣。據汲本、殿本補。
一二六八頁一０行而己厚其名按：集解引惠棟說，謂華嶠書厚作享。