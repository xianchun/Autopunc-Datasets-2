爾時，佛心如紅蓮華，蓮華葉間有八萬四千諸白色光，其光遍照五道眾生，此光出時，受苦眾生皆悉出現。所謂苦者：阿鼻地獄、十八小地獄、十八寒地獄、十八黑闇地獄、十八小熱地獄、十八刀輪地獄、十八劍輪地獄、十八火車地獄、十八沸屎地獄、十八鑊湯地獄、十八灰河地獄、五百億劍林地獄、五百億刺林地獄、五百億銅柱地獄、五百億鐵機地獄、五百億鐵網地獄、十八鐵窟地獄、十八鐵丸地獄、十八尖石地獄、十八飲銅地獄，如是等眾多地獄。
佛告阿難：云何名阿鼻地獄？阿言無，鼻言遮；阿言無，鼻言救；阿言無間，鼻言無動；阿言極熱，鼻言極惱；阿言不閑，鼻言不住；不閑不住，名阿鼻地獄。阿言大火，鼻言猛熱，猛火入心，名阿鼻地獄。
佛告阿難：阿鼻地獄縱廣正等八千由旬，七重鐵城、七層鐵網，下十八鬲，周匝七重皆是刀林，七重城內復有劍林。下十八鬲，鬲八萬四千重，於其四角有四大銅狗，其身廣長四十由旬，眼如掣電，牙如劍樹，齒如刀山，舌如鐵刺，一切身毛皆出猛火，其煙臭惡，世間臭物無以可譬。有十八獄卒，頭羅剎頭，口夜叉口，六十四眼，眼散迸鐵丸如十里車，狗牙上出，高四由旬，牙頭火流，燒前鐵車，令鐵車輪一一輪輞化為一億火刀，鋒刃劍戟皆從火出，如是流火燒阿鼻城，令阿鼻城赤如融銅。
獄卒頭上有八牛頭，一一牛頭有十八角，一一角頭皆出火聚，火聚復化成十八輞，火輞復變作火刀輪，如車輪許，輪輪相次，在火爓間滿阿鼻城。銅狗張口吐舌在地，舌如鐵刺，舌出之時，化無量舌滿阿鼻城之，嘔吐在地，尋復還活，獄卒驅蹙，還令入鑊，畏鑊熱故，攀劍樹上，骨肉斷壞，落鑊湯中。煞生罪故，一日一夜河沙死河沙生，罪畢乃出。生畜生中，、羊、雞、狗短命之處，無不經歷，如是受身八千萬歲。命終之後，還生人中，受二種報：一者、多病；二者、短命。短命多病，以為眷屬。過笇數劫遇善知識，受持五戒，行六波羅蜜。
佛告阿難：云何名灰河地獄？灰河地獄者，長二百由旬，廣十二由旬，下有利刀，岸上劍樹，滿中猛火，厚十二丈，復有融灰以覆火上，厚四十丈。世間自有無慚眾生，偷盜父母，偷盜師長，偷盜善友、兄弟姊妹。如是癡人，無有慚愧，不識恩養，心無反復，貪利欲得，不識殃禍，不順師教。此人罪報，欲命終時，氣滿心腹，喘息不續，即作是念：我心如泥，氣滿胸中，得一微火，爆我身者，不亦快乎？獄卒羅剎應念即至，化作妻子，手擎火鑪，微灰覆上，至罪人所。是時，罪人心大歡喜，以歡喜故，氣絕命終，生灰河中。諸劍樹間，有一羅剎，手執利劍，欲來傷害，是人恐怖，走於灰河，舉足下足，刀傷其腳，劍樹雨刀從毛孔入，羅剎以叉叉其心出，躄地悶死，尋復還活。是人偷盜師長、父母罪因緣故，一日一夜五百億生五百億死。饑渴逼故，張口欲食，劍樹雨刀從舌頭入，劈腹裂胸，悶絕而死。由前聞佛法僧名故，罪畢之後，得生人中，貧窮下賤，覺世非常，出家學道。世無佛時，成辟支佛；世若有佛，成阿羅漢。
佛告阿難：云何名劍林地獄？劍林地獄者，八千由旬滿中劍樹，有熱鐵丸以為其果，如此劍樹，高二十四由旬。自有眾生不孝父母，不敬師長，作惡口業，無慈愛心，刀杖加人。此人罪報，臨命終時，心如胡膠，處處生著，即作此念：我心縛著，觸事不舍，耽酒嗜色，身雖遇患，心猶不息，得一利刀，割截此愛。獄卒羅剎應聲即至，化為侍者，執明鏡示，語罪人言：汝心多著，可觀此鏡。觀此鏡時，見於鏡中有利劍像，即作是念：我今體羸，不堪欲事，得此利劍，割斷我心，不亦快乎？作此念時，氣絕命終，受餓鬼身。諸劍樹間，忽然化生。生已，鐵丸從頂上入，從口而出，腸胃燋爛躄地，獄卒復以鐵叉打撲，驅令上樹。上一樹已，鐵觜蟲噉，以恐怖故，踴身上樹。如是展轉，悉經劍林，一日一夜八萬生八萬死。罪畢之後，生饑饉世及疾疫劫，為人卑賤，口氣臭，人所惡見。過笇數劫，遇善知識，發菩提心。
佛告阿難：云何名五百億刺林地獄？刺林地獄者，八千由旬滿中鐵刺，一一刺端有十二劍，樹上復有大熱鐵鉗。世間自有愚癡眾生，惡口、兩舌、綺語、不義語，調戲無節，枉說是非，說經典過，毀論義師。如此罪報，命欲終時，咽燥舌乾，即作此念：得一利刺，刺頸出血，令眾脈間流注眾水，不亦快乎？作是念時，獄卒羅剎化作父母，手執月珠，珠頭生刺，持用擬口，如水欲渧，罪人歡喜，我所愿者，今已得果。作是念已，氣絕命終，如大電頃，生刺林間。既生之後，獄卒羅剎手執鐵鉗，拔舌令出，八十鐵牛有大鐵犁耕破其舌，刺林諸樹有風吹來，撲打其軀，一日一夜六百生六百死。過是已後，得生人中，唇哆絡頸，鐵觜諸蟲唼食其軀，落鐵床上，男女俱時六根火起，有鐵觜蟲從眼而入，從男女根出。若污戒者，別有九億諸小蟲輩，如瘭疽蟲，有十二觜，觜頭出火，唼食其體。此邪婬報，一日一夜九百億生九百億死。罪畢乃出，生鳩鴿中，受鳩鴿身，經五百世，復生龍中，經五百身。後生人中，無根、二根及不定根黃門之身，經五百世，設得為人，妻不貞良，子不慈孝，奴婢不順。過是已後，遇善知識，發菩提心。
佛告阿難：云何名五百億鐵機地獄？鐵機地獄者，有一鐵床縱廣正等四百由旬，上安諸，至罪人所。罪人見已，心生歡喜，欲臥*毾，氣絕命終，生鐵機上，萬億鐵*關從下動，鐵*低昂，無量鐵弩同時皆張，一一鐵箭射罪人心，一日一夜六百億生六百億死。如是罪人，受罪畢已，生畜生中，經五百世，還生人間，貧窮下賤，為人所使，多墮刑獄，受鞭撻。過是已後，遇善知識，發菩提心。
佛告阿難：云何名鐵網地獄？鐵網地獄者，八十九重諸鐵羅網，一一網間百億鐵針，一一鐵針施五關*。世間自有虛妄眾生，邪心諂曲，妖媚惑人，心懷讒賊，晝夜惡念，剎那剎那頃成就惡念。此人罪報，臨命終時，身體搔癢，即作此念：得一束針，鑱刺疥蟲，不亦樂乎？作是念時，獄卒羅剎化為良醫，手執利針，唱言治病，罪人心喜，氣絕命終，生鐵網間，身下過，眾*皆動，無量諸針射入毛孔，如是婉轉諸鐵網間，剎那頃死剎那頃生。罪畢乃出，生於邊地無佛法處，亦不聞說世間善語，何況正法。雖生人中，三惡道攝。過笇數劫，遇善知識，雖得聞法，心不解了。
佛告阿難：云何名鐵窟地獄？鐵窟地獄者，餓鬼道中，最上苦法。有一鐵山，縱廣正等二十五由旬，山上復有五百萬億大熱鐵丸，一一鐵丸團圓正等十三由旬，山間復有百千刀劍。是時，彼山東向開張，有一小孔，如摩伽陀斗口，但出黑煙。世間自有愚癡眾生，慳貪縛著，心如金剛，但樂求索，無有厭足，父母妻子悉不給與，師長教授視如糞穢，奴婢親友不施衣食。如是慳人，不慮無常，護惜財物，猶如眼目。此人罪報，命欲終時，諸情閉塞，口噤不語，心中默念：我死之後，是諸惡人食我財物，如噉鐵丸，居我屋宅，如處闇室。作是念已，獄卒羅剎化為慳人，幻收財物至罪人所，以火焚之。罪人心喜，氣絕命終，生火山上，猶如融銅鑄鐵窟中，既入窟中，劍蟲、刀蟲唼食其軀，煙薰其眼，不見火炎，周慞惶怖，東西馳走，頭打口，飲以烊銅；飲烊銅已，迷悶躄地，唱言：饑！饑！尋時獄卒擘口令開，以銅鐵丸置其口中，吞十八丸，節節火然，東西馳走，經於一日，爾乃命終。獄卒唱言：汝前身時，諂諛邪見，慳貪嫉妒，以是因緣，受鐵丸報；或曾出家，毀犯輕戒，久不悔過，虛食信施，以此因緣，食諸鐵丸。此人罪報，億千萬歲不識水谷。受罪畢已，還生人中，五百世中言語吃，不自辯了，以宿習故，食後噉炭及噉土塊。過是以後，遇善知識，發菩提心。