一百有九歲。春戒後，赴穗垣，為佛教志德醫院開幕兼說法。旋赴香港沙田慈航凈苑道場講經。應智林監院請，結念佛七，為眾說三歸五戒。又至東蓮覺苑拜懺。事畢，回云門。五月，戒塵法師示寂於滇南，孫佛海為傳記。
法師諱戒塵，字滌吾，俗姓邱，漢川人也。年十九出家，與虛云清公結為禪侶，剪茅終南，棲心禪悅。
嘗遇疾，夢中念往生咒不輟，忽見茅蓬皆作金色，光明湛寂。既醒，所苦盡瘳。感此休徵，自知緣在凈土，乃專修念佛。
清光緒末，杖錫來滇，止於雞山，掩關三載，修般舟行，兩足盡腫，堅持不懈。既而赴杭州，入華嚴大學，深入教海，著華嚴一滴及華嚴五周四分七處九會圖。旋往常熟佛垣寺掩關三年，篤志凈宗，輯蓮社明訓、凈宗要語等書。復還滇，建凈業蓮社。
法師性行篤實，戒律精嚴，熟諳教典，叩無不應，道俗歸依者數萬人。師念天臺領眾，未凈六根，刻意正受，檁然於懷。乃於東林掩關三載，述關中寱語一卷，惟群情靡依，故爾不憚損己，又主蓮社。適筇竹頹廢，俯允住持，苦身率眾，寺宇煥然，而精力瘁矣。
某日，因赴云棲講四分律，晨興傾跌，臥疾。侍者調米粥以進，法師曰：日過中矣，吾持律數十年，豈缺犯於末後耶？但為吾助念足耳。入夜，氣息益微，遂翛然示寂，時民國三十七年五月二十一日也。世壽七十有一，僧臘五十有三。入龕，容顏若生。七日荼毘，四眾念佛，聲動山谷。薪盡，得舍利百余粒，奉安於海會塔，遵遺命也。
冬，美國女士詹寧士來求戒，為舉禪七，歡欣而去。
民國三十七年戊子冬，有美國女士詹寧士者，慕師禪德，萬里飛航，來華依止。事前已由中美兩外交當局接洽通知，師許之，女士遂專機由美航華，時師適在穗垣。詹晉謁，述修道原因：父為天主教神父，夫亦信教者，自己亦研究神教二十年，以其教不了義，徧歷各國，訪求佛義。後往印度閉關四年，有所得，惟疑而未決，今不遠萬里尋師云云。遂挈之南華參六祖。
歸依畢，賜法名寬弘，為舉禪七，四山來瞻禮者甚眾。七始日，師上堂開示曰：若論個事，本自圓成，在圣不增，在凡不減。如來輪回六道，道道皆聞；觀音流轉十類，類類如是。既然如是，求個甚麼？覓他何來？祖師有云：才有是非，紛然失心。未掛船弦，正好吃棒。可憐哪！自家寶藏不開，卻來茅房擔草。這都是一念無明，狂心不死，所以捧頭覓頭，對水稱渴。大德們！何苦來？何苦來？既不愛惜草鞋錢，我自不怕弄惡口。釋迦老子來也！參。諸方長老亦各有開示法語。
師門下弟子有名乞士者，曾晤詹女士，作如下問答。
乞問：大士遠來重洋，多辛勞，為的甚麼？
詹答：為學佛法。
乞問：學佛必須了生脫死，大士生死分上，畢竟如何？
詹答：本無生死，何用了脫？
乞問：既無生死，何必學佛？
詹答：本來無佛，學者是佛。
乞問：佛具三十二相，足指按地，海印發光，大士能否？
詹答：能與不能，皆是戲論。
乞問：大士妙解，言言諦當。雖然如是，說食不飽，畢竟一句又作麼生？
詹答：畢竟無句，說亦本無，如不拉雜羅咤，沒得思量的覺性，他就是萬物之母。
乞問：個事言之已詳，句句合祖意，惟知之一字，眾禍之門。大士既從解入，敢問離言絕句，如何是本來面目？
詹答：金剛經云：阿耨多羅三藐三菩提即非阿耨多羅三藐三菩提。
乞曰：也似是，但命根不斷，概屬知見，希望大士省發。
詹曰：我看經機會少，前以閉關四年，出關後與人語，人皆謂我說佛法，我言非從經得，似不盡屬知見。
乞曰：不從經論，靜坐中得，闡發夙慧，夙慧亦是知見。
詹問：佛法重實證，不在知見，究竟如何？
乞曰：不拘泥經論，不固執性相，頭頭是道，處處真理，勉強說這個亦是權。
詹女士復隨云公赴云門禮祖，住半月乃去，言回美國興佛教云。初，詹女士以西方美人究求東方極深奧之佛法，彼雖有所修證，而言語不通，幸其道經香港時，群推禪居士、顏世亮居士伴之赴穗。又隨云公赴南華，禪七中每次開示及問答等，皆賴顏居士翻譯，識者謂不濫一詞，不缺一義，恰到好處。以云公說法之精深，顏譯言詮之妙旨，使詹以西方女士而能領會圓宗，亦勝緣也。
一百一十歲。春戒後，即回云門裝修全堂圣像大小八十余尊，鋪金設座，年余始告竣，殿宇、堂寮至此已成十之九矣。因香港方養秋居士請為佛堂開光，又於般若精舍講經，留港一月即回山，囑岑學呂居士編云門山志。
師到云門，仍以明空比丘為當家，然事無鉅細，必親自檢點，悉心擘劃，晝夜辛勤。時值抗戰軍興，倭寇深入，烽火漫於全國，財力限於一隅，物質缺乏，人事周章，建設艱難，固有十百倍於南華時代者，師惟持之以定，處之以恒，日就月將，終以蕆事。綜其事蹟如此：
一、莊嚴法相。塑裝佛祖菩薩、諸天伽藍等大小相共八十余尊，鋪金飾彩，供奉各殿堂內，備極莊嚴，遠近善男女來寺瞻禮者，歡喜贊嘆，同種善根。數年來先後請得經、律、論諸部，并由妙云比丘供養日本大正藏經一部，陳寬培、何寬智供養磧砂藏、續藏經各一部，葉遐庵供養大藏遺珍一部，均安奉藏經閣，任學人請閱。其他各種法器悉皆具備，整齊莊嚴。
二、救濟農村。古德云：山有玉則草木潤，泉有龍則水不竭，住處有三寶則善根增長。師中興云門，紹隆佛祖，宏法利生，陰翊國家治化，利益過現幽明，固不可以言說，即救濟農村亦事實俱在。
師重建道場，大興土木，歷時八年，除少數技術匠人外，其余工人為數常有一二百人，多系失業鄉民，均能得工資，一家數口賴以存活，昔日委棄深山之木材石料，今山民采售云門作建筑之用，且得價較優，於農村經濟之事，亦不無少補。
云門附近一帶村鄉數度遭遇危難，一者三十三年十二月，某高級司令部運輸官兵，由一六圩至乳源途中被流匪劫殺，軍政當局震怒，下令剿辦云門山區附近數十鄉村。一時村民被拘捕者數十人，牲畜、財物悉被抄沒，村民多逃避本寺。賴師三赴縣城，請準當局，悉予寬宥，釋回囚民，發還畜物，男女老幼咸令回家，安居無虞。二者三十四年二月，倭寇侵及乳源，敵騎所到，虜夫役、掠畜糧、奸婬婦女，蹂躪不堪。然其軍官崇佛，入寺見師，即行禮拜。公告以嚴飭所屬，勿擾人民，并請給布告多張，分貼各村，因得保全，不受驚擾。
此外，凡遇天災、人禍，及若干人士一時遭遇危難，得師慈憫解救而獲安全者，難以盡述。至於施贈藥品，療治病人，更為常事。
庚寅秋，師以時艱眾苦，潛愿自身代消，因而重病兩月。八月十六日，云門附近各村耆宿士紳及團體代表、保長等，恭詣寺中，叩首問安，代申全體村民關懷師病之忱，并云：我們地方的人，不論男女老幼，聽說老和尚病了，大家都很掛心，希望老和尚的病早好。因為自從老和尚來到云門以後，地方受惠很多，就是人畜都無瘟疫了，與早年已大不相同。此足見師道隆化，感格人心。
三、生產建設。師上追百丈芳型，近察社會環境，深知今後佛教要不被淘汰，僧伽經濟必須在勞動生產之條件下，自給自足，以謀解決，始克有濟。蓋以政治變遷，經濟改革，社會發展，在過去僧伽經濟之來源租息、募化、香火、經懺，皆不可復恃矣，惟勞動生產固我佛祖曾率先躬行，以示方來者也。因此在云門開辦大覺農場，凡在寺共住者，均須墾荒種植，農具、種籽由常住供給，收獲時，常住與各人均分之。又倡導於韶關大監寺開辦紡織工廠，使佛徒四眾均於修行辦道之外，向農工方面從事生產，以開辟僧伽經濟之新來源，適應今後政治、社會之新環境。
昔百丈祖師刱制一日不作，一日不食，又古德稱：諸方說禪浩浩地，爭如我這種地博飯吃？師可謂能繼述也。
民國三十三年六月間，正平地基，同時開始建筑天王殿。適當今齋堂右邊房地有古樟樹一株，盤根錯節，據地甚廣，正干圍約兩尋，高數丈，枝葉蔭及半畝，樹身重力傾向原有祖殿。此樹保留，則不便新建寺宇；砍倒則於多方面均有損害。蓋樹之西北為舊祖殿，東北為僧寮，西南為舊大殿及三門，只有東南一方無礙。
但樹身重力傾向反此，砍伐此樹，歷時半月，愈砍愈傾西北，祖殿、大殿等舊屋愈覺危險，大眾惶懼，紛獻挽救之策，有云用鐵練向東南拉者，有云從西北用木椿撐者，有云先拆舊屋者。師一笑置之，照原定計畫，砍伐不已，毫無疑慮與躊躇，每日收坡前，師必親砍若干斧。積日愈向西北傾，祖殿方面愈形危險。
某日午齋後，正率僧俗照常在祖殿念觀世音菩薩，方繞佛畢，趺坐東西前三面長凳，忽風聲大作，響震屋瓦，眾知大樹正倒，慮將壓焉，但見師巍然趺坐如恒，遂無有動者。且信師既如此，度亦無妨。俄而，巨聲震吼，地動屋搖，塵土漫空，咫尺莫辨。少焉，眾知大樹已倒，未壓祖殿，神色稍定。出外視之，樹正倒在東南方，與平日傾向相反，於各方都無礙，如是共相嗟訝，咸謂老和尚有不可思議之神力焉。當時編者與黃日光居士等均在場，為眼見之事實。
民國三十四年六月二十七日上午八時，全寺僧眾方在祖殿念佛畢，正回寮次，俄而聲如霹靂，祖殿之椽桷、瓦梁全部傾塌，爐案、瓶棹悉遭粉碎，全殿遽成瓦礫場，惟偃祖真身赫然安坐如故，而念佛僧眾亦正出殿回寮，俱無所損。
今年虛云老和尚一百一十二歲，春三月，以云門山志初稿南來，命予編訂。覽志稿，已由釋惟心、釋妙云、釋澄圓等分類分纂，篇章有序。顧體例，則與往日諸山志稍異；論時會，又何必與往日諸山志強同？故因之為增刪考訂，次第點定而已。
溯云門自文偃祖師開山，為五宗之一，距今一千余年，中間人才之消長，法運之盛衰，道場之興廢，不能不歸於佛說所謂時節因緣。
偃祖在日，大弘法化，得旨嗣法者七十六人，如白云子祥、韶州廣悟、英州觀音、黃龍贊、西禪欽、慈云深等。其後傳宗如南雄地藏、五祖戒、香林信、洞山曉聰、佛日契嵩、天衣懷、云居舜；居士如劉經信、清獻、趙忭等數百人，道風隆盛，甲於諸方。
元明以降，法運垂秋。晚近五宗，除臨濟、曹洞尚余香火外，溈仰、法眼已不絕如縷矣，豈獨云門為然哉？即以云門道場言，偃祖未至，一荒山也，忽而涌現梵宮，忽而萬指圍繞，忽而古寺殘燈，忽而山鬼叫跳，忽而老儒橫經，忽而巨靈呵護，可謂極變幻之至而偃祖端坐巍然，以待虛云和尚之來。
和尚以十年心力重建南華，又以十年心力中興云門，今殿閣宏麗，供具莊嚴，修辟山場，持守戒律，圍繞者又數千指矣。時至則然，何足怪者？偃祖於寂光中當曰：如是！如是！
和尚慮日久復湮，命纂述山志，使後人按籍而知名山之由來。尤重要者，志書中第五篇第二章錄和尚法語、、諸篇，皆吐出心肝，作人天眼目，誠修禪之圭臬，渡世之金針。竊愿當人，澄其慧目。予忝附門墻，未忘知解，不離文字，聊以解嘲，折衷群言，據聞述見，亦思取信於將來，庶無愧於面命云爾。
師平生苦行，人皆見之，密行匪易知之。師之年齡向不告人，杜生疑謗也。予於辛卯編中，約計師為一百有六歲，志刊成，師再以手定年譜囑編，計其年當為一百一十二歲矣。附記於此，以正年齡之誤。
云門寺在清季雖有重修，然規模甚小，殿宇無多。逮及民國，歷時數十年，已日就傾圮，殘屋頹垣，淪於榛莽，野狐山獸，踞為巢窟，凋殘荒廢，難以罄述。
云公老人有大愿力，展其生平迭興祖庭，丕振宗風之精神，於民國三十二年十二月，由曹溪移錫云門，決心重興大覺禪寺，復振云門宗風。如是晝夜辛勤，宏規碩劃，鉅細躬親，仍復因高就遠，審地為基，配合山川形勢，更改山向，重奠地基，蕩掃榛蕪，大興土木，廣造梵宇。歷時九年，計建殿、堂、閣、寮、廳、樓、庫、塔共一百八十余楹，連放生池及碓房、海會塔共占地積約二十余畝。崇樓杰閣，廣廈層臺，寶相莊嚴，梵剎清凈，加以大德演化，觀機說法，解黏去縛，直指人心，是故士庶瞻禮，十方云來。
論圣地道場，僅亞於曹溪，而宏宗盛化，實冠於宇內也。至其新建梵宇之部署結構，分中央及四路兩排。中央為大雄寶殿位置，坐西北向東南，辛山乙向，大殿前後梵宇各一排，左右梵宇各兩路，茲分別詳述如後：
大雄寶殿據全寺之中央，高約五丈，寬三十六方丈，墻柱均系火磚砌成。前有月臺，月臺下有大丹墀，後有大天井，左右各有長天井，回廊四面通左右各路梵宇。大殿正中奉釋迦牟尼佛、藥師佛、彌陀佛，後奉西方三圣及文殊、普賢兩大菩薩，左右兩序奉十八羅漢及諸天二十四圣。
前排梵宇，分中、左、右三大棟。中棟即頭山門、天王殿、韋馱殿，奉彌勒菩薩於中央，左右奉四大天王，後奉韋馱菩薩，寶相莊嚴。順德岑學呂題山門聯曰：云覆大千界，門傳不二宗。
左棟總名曰旭日樓，上下兩層，大小廳、堂、亭寮及廂房共十八楹。內靠天王殿左邊地下一楹，設為報恩堂，奉本寺各人宗親父母師長之蓮位。右棟總名曰明月樓，上下兩層，大小廳、堂、亭寮及廂房共十六楹。內靠天王殿地下一楹，設為西歸堂，奉本寺開山、中興、繼位住持諸祖老和尚蓮位，及本寺開山、中興、前亡後化一切僧行覺靈等蓮位。在旭日、明月兩樓亭中，晨夕望山光云影，四時變幻無常；中宵睹皓月明星，一真法界恒在。
後排梵宇，分中、左、右三大棟。中棟為法堂、戒壇、藏經閣，上下兩層。下層一大楹，法堂、戒壇通用，中置獅子座，上奉釋迦玉佛；上層為藏經閣，計分六楹，上有雨花臺三字。
左棟為祖堂，奉云門開宗始祖文偃禪師真身，及本宗傳承歷代祖師牌位。棟宇分上下二層，共約二十楹。
右棟為方丈，上下兩層，計堂、寮、廂房約二十間，內奉觀音菩薩一尊。有聯曰：誰云有道有禪？任汝雨寶彌空，總是鬼家活計；這無棒無喝，不妨拈草作藥，坐令天下太平。云公和尚自書一聯云：兩手將山河大地捏扁搓圓，掐碎了徧撒虛空，渾無色相；一棒把千古業魔打死救活，喚醒來放入微塵，共作道場。
左邊一路梵宇分三大棟：一曰客堂，中為廳，兩旁寮房四楹，客堂上第一層樓，中為廳，兩旁寮房四楹。第二層為鐘樓，懸大鐘一口，鐘聲聞十數里，足以發人深省。二曰伽藍殿，中奉給孤長者，兩旁有寮房四楹。伽藍殿樓上，大小廳、寮共五楹。三曰云水堂，樓上樓下廳、寮十余楹。
左邊二路梵宇分三大棟：一曰香積廚，內建大小灶五口，石水缸一個，凡食用之水，以鐵管接入鍋缸。棟房五楹，住典座、飯頭。廚龕上供監齋菩薩。二曰齋堂，額字搨蘇東坡舊書聯云：粥去飯來，莫把光陰遮面目；鐘鳴板響，常將生死掛心頭。三曰庫房，樓上、樓下及連同齋堂樓上、大小廳、寮共十余楹。
右邊一路梵宇分三大棟：一曰功德堂，奉本寺護法檀那生蓮之位及長生祿位，連同第一層樓，共廳、寮十楹，暫作上客堂之用。第二層樓為鼓樓，安置大鼓一面，與鐘樓相對稱。二曰祖師殿，奉達摩初祖及百丈禪師、道宣律師，連同樓上大小堂、寮共十楹。三曰禪堂，樓上、樓下大小廳十二楹。番禺湯瑛題禪堂聯云：照顧話頭，不管他長慶卷簾，香嚴擊竹；遠離妄想，許會得禾山打鼓，雪峰輥球。右邊一路上通方丈拱門，懸有古聯曰：入此門，不許你七顛八倒；到這，莫管他五蘊六通。
右邊二路梵宇分為三棟：一曰工人寮，平屋三楹。二曰如意寮，平屋三楹。三曰圊所，平屋三楹。
碾米房兩棟，樓上、樓下大小五楹，利用水力碾米。除碾常住糧米外，并可供附近村民應用。
山門外鑿有放生池，寬逾一畝，深達一丈，水滿魚游，清波蕩漾，金池柳色，桂殿香風。游人至此，已入清涼境界矣。
海會塔建於寺西二里許，上下兩層，約十余楹，繞以短垣，植以異卉，七眾遺蛻，於焉是歸，晝夜佛聲，幽明普利。
云門山大覺寺，初為光泰禪院，繼昇證真禪寺，後改今名。建自後唐莊宗同光元年癸未，距今千余年矣。中間法運之盛衰，人才之消長，道場之興廢，若有數存焉，此佛說所謂時節因緣也。
自文偃禪師以青原嫡裔，啟悟於睦州，印證於雪峰，受知於靈樹，困風霜者十七年，涉南北者數千里外，得廣王俞允，由靈樹移云門，五載經營，十方云集，大弘法化，登堂入室者不可勝數。
坐道場者，三十余年，得旨嗣法者七十六眾，如白云子祥、韶州廣悟、英州觀音、黃龍贊、西禪欽、慈云深等。其後傳宗，如南雄地藏，五祖戒、香林信、洞山曉聰、佛日契嵩、天衣懷、云居舜；居士如劉經信、清獻趙忭等數百人，道風隆盛，甲於諸方，故云門列為五宗之一。
遞是元明以降，法運垂秋，世衰道微，不絕如縷。即以傳宗而言，自第二世香林遠、三世智門祚、四世雪竇顯、五世天衣懷、六世慧林本、七世長蘆信、八世慧林懷、九世靈隱光、十世中竺妙、十一世光孝深，爾後即無聞焉，獅弦其絕響矣。
本寺為云門宗之源頭，偃祖開山，創建梵宇。歷代修繕有記載可考者，為宋代乾德、建中，明代成化、萬歷，清代康熙、嘉慶、道光、咸豐，皆小有修葺。後則樵夫牧豎，盤踞法堂；腐儒授徒，喧嘩祖殿。佛龕香火在若有若無中，再後則荒煙蔓草，游者迷踪，幾不復知有云門寺矣，豈劫運哉？
然而大地眾生無一人而無佛性，虛空法界無一塵而非道場，機緣會合，感應道交，則彈指樓臺，剎那顯現；十方緇素，聽法云來。此佛法之常恒，而偃祖於常寂光中所以有待也。
虛云禪師於民國二十三年甲戌應請來粵，住持南華，竭十年之心力而中興之，重建全寺為百粵諸剎冠，禪侶圍繞常數千指，符憨山懸記之愿，竟憨山未竟之功。
三十二年癸未，偕福果等漫游曲江、乳源等地，訪靈樹道場故址不可得，比抵云門，於荊棘叢中見殘垣古寺，惟偃祖肉身兀坐其中，瞻禮之際，凄然淚下。徧尋寺內，僅有游僧明空一人蜷伏寒灰敗絮中，以奉事香火不忍去，益增感動。
回南華後，適兩粵當道聯袂至，請師重興云門，於是年十二月，由李、鄒諸公親自護送，由南華移錫。師為重振宗風，必須大加改革，仍留明空任監院。師宏規碩畫，晝夜辛勤，事無鉅細，靡不躬親，蕩掃榛蕪，大興土木，更改山向，重奠地基，將舊時殿堂、房宇一律拆平，參酌鼓山及南華圖案，融合設置。歷時九年，計建成殿、堂、閣、寮、廳、樓、庫、塔共一百八十余楹，連放生池、海會塔共占地二十余畝。崇樓杰閣，寶殿莊嚴，四事略具，十方云來圍繞者又逾千指矣。
師於觀機說法，隨分鉗槌之余，又開辟農場，從事生產，以裕常住。在此十年時間，值日寇侵略，道途梗塞，檀施稀微，兼之風鶴聲中，人心動蕩，困苦艱難，有不能盡述者矣。論規模廣大，南華十倍於云門；顧事勢艱虞，云門又十倍於南華也，而師終以弘愿毅力成之。
師考云門正宗，自宋末溫州光孝己庵深凈為止，後已失傳，即本寺住持，亦續斷無定，從古籍碑志中稽考，亦不過數人。年代先後無可考定，師為延續法脈計，自光孝深後，續五十六字，曰：深演妙明耀乾坤，湛寂虛懷海印容，清凈覺圓懸智鏡，慧監精真道德融，慈悲喜舍昌普化，宏開拈花續傳燈，繼振云門關一旨，惠澤蒼生法雨隆。度僧眾妙云等四十余人，繼承云門法嗣，期之後昆，傳燈無盡。
迨辛卯春，業風飆發，云門浩劫，擾攘逾月，師於重傷重病之後，為其弟子接往北京，師至是始離開云門，前後已十年矣。師旋赴江西云居山，重興膺祖道場，將云門事付其徒佛源住持。
佛源，湘籍，性沈毅，能任事，克紹箕業，以師之心為心，重建祖殿，完成海會塔未竟之功，使云門於動蕩中復歸安定。連任至今，三災過後，佛日重光，云門法運其復興歟。
嗚呼！法運盛衰，人才消長，道場興廢，皆世諦而已。千年以前，云門一荒山也，自偃祖開山以至今日，忽而涌現梵宮，忽而萬指圍繞，忽而古寺殘燈，忽而山鬼叫跳，忽而老儒橫經，忽而樵歌牧笛，忽而巨靈呵護，忽而殿閣重新，又忽然而業風鼓蕩，又忽然而林木清幽，亦可謂極變幻之至矣。而偃祖端坐巍然，促千百年為一日，延一日為千年，只見佛國魔宮亂起亂滅，是變非變，從何說起？金剛經曰：若見諸相非相，即見如來。名曰大覺禪寺。
是民國三十八年的九月，當時我在廣州，從報紙上看到云門大覺寺寺產的訟事，寺方派妙云法師來省勾當，住錫六榕寺，我當即專去拜訪。一談之下，才知這一寺產糾紛問題幾乎是一個難以解開的死結。其經過情形如下：
乳源云門大覺寺是文偃祖師的道場，荒廢日久，無人管理，寺產一向多被當地莠民侵占。三十一年始由僧人明空住持，但他是一個一字不識的人，該縣縣立中學校長毛潤峰知其可欺，恰值政府舉辦田地丈量機會，哄騙僧人代辦公文，暗地將大部分肥沃寺田蒙報校產，結果該寺寺產的重要部分便都於無形中變成了學產，等到明空發覺，業已悔之無及。
云公老人是三十二年冬季才到云門的，為了此事，層請各級政府澈底查究，歸還寺廟，前後經過七年，可說費盡了最大的氣力。黨國名流如鄒海濱、葉遐庵、屈文六諸大德，都為此事向有關方面函電交馳，積案幾至盈尺，中間經過粵省府好幾任主席，都感愛莫能助。
因問題的癥結在於已經成了定案，便不容易翻轉過來，而省府下面的主辦機關，原屬於教育廳，照例教廳只是站在維護教育產業的立場，誰肯過問此中的曲折？民政廳不過例行會簽，純以教廳的意見為意見，上面盡管接連交辦，下面絕對堅持不變。此一根深柢固的結核，如果不能摧陷廓清，一切的努力自然都成為白費。
湊巧我那時擔任的公職正是執行寺廟監督主管部司的司官，基於一念的護法之誠，想從人事上盡一點可能的力量去打開此一僵局，於是一面請妙云法師補文到部，一面請示李部長伯豪。因為云公當日離開南華去中興云門，原系出自李公的啟請，他對此中經過，知道得非常清楚。在理，李公當時正任粵省主席，此案應該早已得到平反，無如中國的政治妙就妙在這些地方，在科員政治堅牢的把持之下，長官也往往莫可如何。
不久抗戰勝利，省府改組，李公出國，繼任者誰還有心及此？此時李公聽我報告本案情形，便反而詰問我的辦法，末了拍拍我的肩膀，很感慨的說：好吧！一切交付著你去辦，我是做了前半段，這後半段要待你去完成了。
我於是等到部文發出後，天天都為此跑去省府交涉。那時粵省府主席是薛伯陵先生，原是我以前的老長官，秘書長李欽甫和民政廳長王光海也一向相識，憑著這張三寸不爛之舌，上上下下耐心地進行著說服的工作，從省府到民、教兩廳，由廳長而主管科長，以至主辦人，交涉的次數簡直記不清了。
民廳對於此案原是不置可否，而教廳方面，尤其是主辦此案的人，則成見非常頑固，經過了若干次的舌戰，無間早夜的奔波，總算得到初步的結果：這案由省府決定移轉歸民廳主辦。這樣一來，全案便有了轉機。
旋由省府令行曲江區行政督察專員公署派員實地勘查具報，我仍不放心，特地告假趕去曲江，會見了該區行政督察專員龔楚君，將此案的內情及李部長的意旨和他懇談，并請其特別維護。隨又隱藏著自己的身分，和專署派遣的陳視察，由曲江一同步行到云門。云公老人還不知道這其間所經過的許多曲折，經我一一稟告，并指點和協助陳視察著手進行勘查，在大覺寺共住了三天，侵占的情形總算是大白了。
據陳視察的表示：已經是沒有任何問題了。那知在我們由云門回曲江的中途，經過乳源縣城時，姓毛的那家伙聯合了當地一干痞棍，截住了陳視察，茶點招待，實行包圍，我因隱藏身分關系，只好避開。經過他們一番唧唧噥噥之後，也不知注進了一些甚麼樣的毒素，而在由乳源回到曲江的路上，陳視察的口風竟完全變卦了。
我心當然明白這是怎樣一回事，於是不動聲色又再回到專署，會見龔專員，當時開了一個類似三人小組的會，即包括龔專員、陳視察和我。這時，陳視察已完全一面倒向對方，經過我正義的指斥，和剴切的辯論，所好龔專員對事理尚屬明白，結果還是我所持的論點占了勝利，於是根據我主張的理由，及所查得的實情報省。
我又極力催促省府迅速指令專署調集寺、校雙方所有土地權狀對勘，這時校方知道東窗事快要發了，趕緊推托，說是土地權狀及各項證據均已疏散到很遠的鄉下，不便取呈，禁不起省府一再嚴令督責，終於調集了來。一經對勘，圖窮匕現，原來校方所侵占寺產部分的土地權狀，每張都有很明顯的涂改痕跡，案情至此，已經是真偽顯然，邪正立判，而云門大覺寺所受六七年的冤苦，可以說已經撥開云霧而見到青天了。
編者按：師自述年譜至己丑冬止，是年一百一十歲，師於云門竟未竟之工程，守必守之戒律，時僧眾及千指，鋤田博飯，皆依師不去。
一百一十一歲。是年春，師仍赴南華傳戒。禪堂長期禪七，座下有開悟者。師回云門著手整理歷年文稿，交付編輯，第以百數十年塵積，一時正未易易也。
本戒期王傾西居士秉受具戒，法名寬慕。王曾於廿載前，依師在鼓山結茅，有所省發。出家後，篤修凈業。
虛云老和尚，名聞天下，我初得親近時，在民國廿二年。福州鼓山涌泉寺春期傳戒，云公為方丈，我在天童寺住禪堂，老法師函命隨往侍聽及親近云公老人。
奉諭之後，欣悅異常，即告假離天童，至上海崇法寺老法師處，與同學三人候了五日，隨老法師乘萬象輪赴閩。該船不甚寬大，夜間風浪大作。二夜至馬尾，在鎮海寺休息一晚，次晨乘轎上山。至留衣亭，聞寺中放爆歡迎，至山門共放爆三次，鐘鼓齊鳴，云公老人率兩序大眾在天王殿外排列，歡迎應公老法師至方丈休息，首領諸師頂禮接駕，我們三人由明觀知客師招待安單。
次日開講梵網經，以大座儀式，鳴板集眾至方丈，二位老人均被大紅祖衣於法座前長跪拈香。先由云公老人拈一瓣香供養老法師，祝詞畢，插入爐中，再由老法師拈一瓣香回敬云公，祝詞畢，插入爐中，如是往返各拈三次。維那師呼末後先行，至大殿唱香贊，秉拂說法後，再至法堂，由老和尚送老法師位已，老法師回送老和尚出法堂，再行唱香贊陞座講經。
每日大座講完，由我們侍者先請班首單上復講小座，書記、客堂、庫房、首領職事一一請講。那時金山、高旻、天童禪和子來得很多，盛極一時。戒期中，云公老和尚說戒，應慈老法師為羯磨，遐明首座為教授，宗鏡法師為開堂大師。時福州政府上山培植森林，省長楊樹莊的秘書以七重行樹為演說詞，理事圓融，辯才無礙。
清明節踩山界，此是常住規矩，每年一次，將寺中山地范圍界址由和尚、當家一一指示大眾。云公腰中束了一條稻草繩，手攜方便鏟，率領全體三百余僧浩浩蕩蕩出發，翻山過嶺，屢見云公在山頂上高呼：你們快些來啊！大眾聞聲，自愧落後，努力奔趕，一身汗出，都不能及之。老人身體何以這樣輕快？我們因甚笨重如斯？正說著，老人又在第二峰頭高呼。如是經過四、五個高山，沒有一人能追隨老人。
將午，老人回寺午齋過堂，大眾回去已一點多鐘了。老人房中一張小桌，床上棕墊一個，壁上背架高懸，余無他物，供養的補品分給大眾共饗。我們請開示時，老人云：應慈老法師宗說兼通，與我法門不二，你們發心長遠親近，將來行菩薩道，弘法利生，紹隆佛種就是了。
老法師講梵網經，至上卷十回向位中，命我代座，說道：你將明天經文多用些功。我於是晚，看至半夜以後才睡。
次日上午，先搭衣持具向二位老人頂禮告座，老法師云：午後少臥，端坐作觀，拈三瓣香，祈禱十方三寶、護法龍天慈光加被，自然從容不迫，如入無人之境矣。
最奇怪的，一升座後，先是云公老人拈香禮佛，又見老法師拈香禮佛，再也不知二位老人皆在後面聽講。講完下座消差時，老和尚謬贊兩句，老法師云：回向位你分兩座講完，由我開講十地。此是生平等一次講大座。
老法師言：祖衣是如來家業，被著必須哀愍眾生的痛苦，若存絲毫名利心，將來墮落三途也。
有一天，老和尚燒小鍋煮湖南冬莧菜請老法師，命侍者至庫房買油，錢數不足，再回來向老和尚要兩個銅元添上，才知公私分明，十方叢林制度規矩之嚴如此。
我們每晚進禪堂坐香，聽老和尚講開示。梵網經講圓滿這一天，華嚴普佛，每人持鮮花周匝圍繞，由法堂行至大殿，拜愿回向。次日又請老法師在講堂內開講大乘起信論。講完時，寧波天童寺又請老法師講梵網經。
日期已定，進方丈告假時，有衣缽一云師、侍者芝青、純果師、藏主心道師，及現在基隆十方大覺寺的靈源和尚，皆於此時向云公老和尚頂禮告假，隨老法師重聽梵網經。老人一一允許，并囑精進求學。此是我第一次親近虛云老和尚之經過也。
民國三十九年十月，接到香港大嶼山靈源法師函云：明春，云門寺老和尚傳授千佛大戒，老和尚請你為開堂大師。於是便起程。至云門時，禪堂中養息香將要開靜，知客師招呼在客堂休息，分得放參小餅三個，所謂云門餅也。
據說在文偃祖師時，吃此餅者，人人開悟。今云公老人仿此，聊塞饑腸，因本寺大眾過午不食，此乃七期中之方便。我們食後，進堂坐香聽開示。次日清晨，搭衣持具，將應公老法師為老和尚祝壽的禮物、書信及上海弟子的賀儀一齊奉上。頂禮已，老人說：路途遙遠，你們來此實在不易，希望在此常住多多發心。禮畢回寮休息。
進堂坐香，此時七期將半，老人進堂送我警策香板，坐堂主位，輪流開示。人數甚多，滿滿一堂，老人香板大而且厚，普打時，每人兩下，真有些吃不消。老人開示，音韻和雅。
七期圓滿，頂禮告假時，老人握著我的手說：你們在此住下，待明年再往香港，今天出去，再要回來也不可能。離寺數百步，回頭一看，老人尚在天王殿前合掌送行，我再回去頂禮，請他老人家進去。返行數步，老人仍合掌立送。這是我第二次親近云公老人。
編者按：此稿為老和尚圓寂後，隆泉法師寄來之紀念文，因與鼓山及云門時期事蹟有關，故附編於此。
一百一十二歲。春戒期中，云門事變。三月初三日，師病重時，即趺坐入定，閉目不視、不言、不食、不飲水，惟侍者法云、寬純日夜侍之，端坐歷九日。十一日早，漸倒下，作吉祥臥，侍者以燈草試鼻官，氣已絕矣！診左右手脈亦已停矣，惟顏色如常，體尚溫。十二日早，微聞呻吟，旋開目，侍者告以時間，師曰：我覺才數分鐘耳。語詩者法云曰：速執筆為我記之，勿輕與人說，啟疑謗也。
師從容言曰：余頃夢至兜率內院，莊嚴瑰麗，非世間有。見彌勒菩薩在座上說法，聽者至眾，其中有十余人系宿識者，即江西海會寺志善和尚、天臺山融鏡法師、岐山恒志公、百歲宮寶悟和尚、寶華山圣心和尚、讀體律師、金山觀心和尚，及紫柏尊者等，余合掌致敬，彼等指余坐東邊頭序第三空位，阿難尊者當維那，與余座靠近。
聽彌勒菩薩講唯心識定未竟，彌勒指謂余曰：你回去。余曰：弟子業障深重，不愿回去了。彌勒曰：你業緣未了，必須回去，以後再來。并示偈曰：識智何分？波水一個。莫昧瓶盆，金無厚薄。性量三三，麻繩蝸角。疑成弓影，病惟去惑。凡身夢宅，幻無所著。知幻即離，離幻即覺。大覺圓明，鏡監森羅。空花凡圣，善惡安樂。悲愿度生，夢境斯作。劫業當頭，警惕普覺。苦海慈航，毋生退卻。蓮開泥水，端坐佛陀。以下還有多句，記不清了；尚另有開示，今不說。
編者按：初編年譜，編至辛卯三月虛云和尚病重時為止。編輯在壬辰，刊行於癸巳，距今閱五年矣。當云門事變後，道途梗塞，音書斷絕，間有消息，傳聞異辭，不敢輕於載筆。今歷歲時，真相已白，海內外人士關心虛云和尚起居者甚眾，爰略為補述，亦僅言其所可言而已。
溯己丑歲夏，虛師應方氏請，自云門來香港。一日，訪岑學呂於友人家，談次，岑語師曰：世變至此，我將安適？
師沈吟顧視曰：學道人隨處都是家鄉，放下便是道場，居士安心罷。
岑旋又語師曰：內地寺院難免不安，師何不暫留香港，弘法利生？
師曰：弘法自有其人，至於我本人，似另有一種責任。以我個人言，去住本無所容心，惟內地寺院庵堂現正杌隉不安，我倘留港，則內地數萬僧尼少一人為之聯系護持，恐艱苦益甚，於我心有不安也，我必須回去。岑無語，師遂回云門。
迨辛卯歲春，開戒期間，四眾云集，寺中有僧眾一百二十余人。夏歷二月二十四日，忽有百余人前來圍困本寺，禁止出入，先將虛老和尚拘禁於方丈室中，以數人守之，復將各僧分別囚於禪堂、法堂，大搜寺內，上自瓦蓋，下及地磚，佛祖尊像、法器、經藏，微細搜檢，竭百余人之心目手足。
經兩日時間，一無所獲，遂將監院明空，及職事僧惟心、悟慧、真空、惟章等拘去，復將冊籍部據、來往書札，及虛云和尚百年來之精注經籍、法語文字，盡用麻包綑載而去，加以種種罪行。其實情則誤聽外間傳說，謂寺內藏有軍械及發電機，又藏有金條白銀，其目的固在此也。
數日之間，共拘去僧眾二十六人，施以種種楚毒，逼令供出軍械及藏金。眾稱不知，於是妙云被打死，悟云、體智等，亦受多次毒打，手臂斷折，此外復有數僧失踪。擾攘十日，終無所獲，遂遷怒於師。
編者按：妙云師，俗姓張，湖南大學畢業，曾任財政部稽核，年三十余未娶，於三十八年從師尊薙度。師平時對於云門法脈繼起無人，極為惋惜，興修云門工程竟，為度四十余人以續云門法脈，嗣得張居士，頗以中興云門道場屬望之，故取名妙云，號曰紹門，而不以寬字行輩名之。張居士出家後，亦能刻苦自勵，以期不負師尊所望，迨云門變起，被毆致死，傷哉！
先是三月初一日，將師別移禁一室，門封窗閉，絕其飲食、大小便利，不許外出，日夜一燈黯然，有如地獄。至初三日，有大漢十人入室，逼師交出黃金白銀及槍械。師言無有，竟施毒打，先用木棒，繼用鐵棍，打至頭面血流，肋骨折斷，隨打隨問，師即趺坐入定，金木交下，撲撲有聲。師閉目不視，閉口不語，作入定狀。是日連打四次，擲之撲地，視其危殆，以為死矣，呼嘯而出，監守亦去。侍者俟夜後，扶師坐於榻上。
初五日，彼等聞師未死，又復入室，視老人端坐入定如故，益怒，以大木棍毆之，拖下地，十余眾以革履蹴踏之，五竅流血，倒臥地上，以為必死無疑矣，又呼嘯而去。
入夜，侍者復抱師坐榻上，端坐如故。初十日晨，師漸漸作吉祥臥下。經一晝夜，全無動靜，侍者以燈草試鼻孔，亦不動搖，意圓寂矣。惟體尚溫，顏色怡然，侍者二人守之。至十一日晨，師微呻吟，旋扶之起坐。侍者告以入定及臥睡時間，師徐語侍者法云等，神游兜率聽法事。夫甚深禪定境界，苦樂俱捐，昔憨山、紫柏受嚴刑時，亦同此境，此非未證悟者所能代說也。
經此數日，行兇各人目睹師行奇特，疑畏漸生，互相耳語，有似頭目者問僧曰：為甚麼老家伙打不死的？
答曰：老和尚為眾生受苦，為你們消災，打不死的，久後自知。
其人悚然，從此不敢復向師施楚毒。惟事情擴大至此，所圖未獲，更恐泄漏風聲，故仍圍困及偵查搜檢，對各僧人，不準說話，不準外出，即飲食亦受監視限制，如是者又月余。時師所受楚毒，傷痕并發，病勢日增，目不能視，耳益重聽。弟子慮有意外，促師口述生平事略，隨錄為自述年譜草稿，正此時也。
夏歷四月間，云門事變漸漸傳至韶州，先由曲江大監寺僧人通知在北京之師門弟子及海外同門，聯同救援，於是北京方面電令地方政府嚴查，圍困始續漸松懈，而所有糧食、衣物大部掠奪去。
師自重傷後，不進粥飯，日飲清水。繼知糧盡，白眾曰：老人業重，帶累各位，事至今日，各位似應分向各方，求生續命。而僧眾皆不愿離師去，乃集眾往後山采樵，量為輕重，挑往十余廿里之市集出售，得錢買米回寺，煮粥同食，朝暮課誦，及坐香不輟。
五月上旬，北京政府派專員數人至粵，會同廣東省政府人員於五月二十二日到達乳源縣署。二十三日，抵云門寺，實地調查，攜有技術人員及錄音機、攝影機等等，先慰問師法體輕安否，是時師病臥榻上，耳聾目瞶，并不知是京粵所派之大員，及見地方官警，更不欲有所說。問師曾受虐待否，財物有損失否，師均言無。及後，各員表明身分，師只言，請諸君切實調查，回京報告。各員再三安慰，并飭地方有司查明將先所拘之僧人釋放。計云門寺自夏歷二月廿四日起，至五月廿三日止，始脫苦境。
事後北京友人復編者書曰：虛師事，公只知其概況，所以復安之故，可成一書，今亦末由奉告。其中情形，曲折可知。
秋冬之際，師於重傷重病之後，從事休養，僧眾百人，亦以采樵耕植及手工業度日。附近百十鄉村，聞云門解圍，咸來看和尚，而師之弟子在京內外者，多方設法，欲師離開云門，且時有函電致地方有司，殷懃勸慰。云門事變，至此告一段落。