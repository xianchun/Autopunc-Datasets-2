凡二。僧問：承聞和尚親見延壽來，是否？
師云：山前麥熟也未？
僧問：九峰山中還有佛法也無？
師云：有。
如何是九峰山中佛法？
師云：石頭大底大，小底小。
凡四，示眾云：看天看地，新羅國，和南不審，日銷萬兩黃金。雖然如是，猶欠少在。
示眾云：盡十方世界是個木羅漢，幡竿頭上道將一句來。
師問僧：甚處來？
僧云：大容來。
師云：大容近日作麼生？
僧云：合得一甕醬。
師喚沙彌：將一盌水來與這僧照影。
師見僧從法堂階下過，師敲繩床作聲，僧云：若是這個，不消拈出。師喜，近前詰之，僧無說，師便打。
凡一。有一老宿上法堂，東西顧視云：好個法堂，要且無主！
師召云：且坐吃茶。
老宿問：玄中最的猶是龜毛兔角，不向二諦中修，如何密用？
師云：側。
老宿云：與麼則拗折拄杖，割斷草鞋去也。
師云：細而詳之。
凡二。智門寬問師：甚處來？
師云：水清月現。
寬云：好好借問。
師云：褊衫不染皂。
寬云：吃茶去。
寬一日又問：到來數日，且喜安樂。
師云：菠菱好煮羹。
寬云：儞作這個去就那？
師云：王字不著點。寬拊掌大笑。
凡十一，示眾，拈拄杖一劃，云：盡乾坤大地微塵諸佛總在福昌這說佛說法。諸禪德若也會得，出來與汝證據；若也不會，花須連夜發，莫待曉風吹。
師問僧：近離甚處？
云：大別。
師云：在彼多少時？
云：三年。
師云：水牯牛便甚麼人作對？
云：不曾觸他一粒米。
師云：二時吃個甚麼？僧無語，師便打。
有僧來，畫一圓相，師便喝云：野狐精！僧作擲勢，以腳拶之者三。
師云：蒿箭子！僧作禮，師便打。
師問僧：近離甚處？
云：安州。
師云：甚麼物恁麼來？
云：請師辨看。
師云：驢前馬後漢。僧便喝。
師云：驢前馬後漢又惡發作麼？僧又喝，師便打，僧無語。
師喝云：這瞎驢！打殺一萬個有甚麼罪過？參堂去！
有僧自號映達磨，才入方丈門，提起坐具云：展則徧周沙界，不展則賓主不分。展即是？不展即是？
師云：平地吃交了也。
映云：明眼宗師，果然有在。師便打。
映云：奪拄杖打和尚去，莫言不道。
師云：棺木撐眼，且坐吃茶。
茶罷，映前白云：適來容易，觸忤和尚。
師云：兩重公案，罪不重科。便喝出。
師問僧：近離甚處？
云：承天。
師云：不涉程途，道將一句來。僧便喝，師便打，僧拈坐具作摵勢。
師笑云：喪車後拋藥袋。
師問僧：近離甚處？
云：遠離兩浙，近發鼎州。
師云：夏在甚處？
云：德山。
師云：武陵溪上道將一句來。僧無語。
師自代云：水到渠成。
師問僧：甚處來？
云：復州。
師云：甚麼物恁麼來？
云：請和尚辨看。
師云：禮拜著。
僧云：諾。
師云：自領去三門外與儞三十棒。
師問超山主：名甚麼？
云：與和尚同名。
師云：回互不回互？
云：不回互。師便打。
師問俗士：年多少？
云：四十四。
師云：減一添一是多少？士無對，師便打。
布長郊，龍魚鎖戶。當恁麼時，命若懸絲，作麼生道？若道得，即紅日連天；若道不得，冥冥長夜。
僧問：如何是祖師西來意？
師云：一寸龜毛重七斤。
凡二，示眾云：直鉤釣驪龍，曲鉤釣蝦蟆、蚯蚓，還有龍麼？良久，云：勞而無功。
僧問：寶劍未出匣時如何？
師云：在甚麼處？
云：出匣後如何？
師云：臂長衫袖短。
凡二，示眾云：一塵才起，大地全收；一毛頭上，師子全身。一塵才起，大地全收，須彌山重多少斤兩？一毛頭上，師子全身，大海水有幾許滴瀝？有人道得，與汝拄杖子，天下橫行；若道不得，須彌山蓋卻儞頭，大海水溺卻汝身。
僧問：如何是祖師西來意？
師云：桃源水繞白云亭。
凡三，示眾云：直教儞聞一句，一時決了，已是不著便，遭他點污，合作麼生？
僧問：如何是文殊為人一句？
師云：粗識好惡。
云：古人卷席，意旨如何？
師云：汝自不知時。
僧問：如何是云門透法身句？
師云：惜取眉毛。
云：為甚麼如此？
師云：非汝境界。
凡二，開堂，示眾云：無量法門悉已具足，然雖如此，且須委悉始得。其余方便，昔時圣人互出，乃曰傳燈；爾後賢者差肩，故云繼祖。是以心心相傳，法法相印。且作麼生傳？作麼生印？舉起拂子云：此乃人天同證，若如是也，遞相證明。其或未曉之徒，請垂下問。
僧問：如何是祖師西來意？
師云：鐵門路嶮。
示眾云：夫出家之人，生死事大，直須究取生滅之法。既於剎那剎那之際猶如電轉，電轉之法，無有所寄，諸法生滅滅已。會麼？會即便會，不會即生死根本。
凡二。師拈拄杖示眾云：古人到這，為甚麼不肯住？眾無對。
師自云：為他途路不得力。復云：畢竟如何？又自云：楖栗橫擔不顧人，直入千峰萬峰去。
示眾云：若論此事，最是急切，切須明取始得。若也明得，時中免被拘系，便能隨處安閑，亦不要將心捺伏，自然合他古轍去。若學處分劑，便須路布個道理以為佛法，幾時得休歇去？上座！卻請與麼相委好。
凡二，示眾云：朝朝相似，日日一般，更有新奇也拈不出，以至諸圣出來，且不敢誑於上座。因甚如此？蓋為上座是行腳人，如今與上座在這聚集少時，早是欺屈諸人了也，更若停騰，是非鋒起，不如且歇。
僧問：如何是和尚此間佛法？
師云：東壁打西壁。
凡一。僧問：梁皇為甚麼不識達磨？
師云：彼此丈夫。
問：九年面壁，意旨如何？
師云：一人傳虛，萬人傳實。
凡十二，示眾云：汝等諸人橫擔拄杖，出一叢林，入一叢林，儞道叢林有幾種？或有旃檀叢林，旃檀圍繞；或有荊棘叢林，荊棘圍繞；或有荊棘叢林，旃檀圍繞；或有旃檀叢林，荊棘圍繞。只如四種叢林，是汝諸人在阿那個叢林安身立命？若無安身立命處，虛踏破草鞋，閻羅王徵儞草鞋錢有日在。
示眾云：三兩日來好雨，可謂滂沱。凡夫見水是水，天人見水是瑠璃，龍魚見水是窟宅，餓鬼見水是火，儞衲僧家喚作甚麼？儞若喚作水，又同凡夫見；若喚作瑠璃，又同諸天見；若喚作窟宅，又同龍魚見；若喚作火，又同餓鬼見。是儞尋常還作麼生？所以道：若是得底人，道火不燒口，道水不溺身。儞每日吃飯還少得一粒麼？古人云：終日著衣吃飯，未曾咬著一粒米，未曾掛著一縷絲。雖然如此，又須實到這始得；若未到這田地，且莫掠虛。
示眾云：雪峰輥球，羅漢書字，歸安斬虵，大隋燒畬。且道明甚麼邊事？還有人明得麼？試道看。若明不得，所以道：斬虵須是斬虵手，燒畬須是燒畬人。瞥起情塵生妄見，眼底無筋一世貧。
示眾云：數日來好雨，且道從甚麼處來？若道從天降，且阿那個是天？若道從地出，喚甚麼作地？若更不會，所以道：天地之前徑，時人莫強移，個中生解會，眼上更安錐。
示眾云：赫日我人，云霧慈悲，霜雪假褐，雹子藏身。還藏身得麼？若藏不得，卻被雹子打破髑髏。
示眾云：南泉道：自小養一頭水牯牛，擬向溪東放，不免食他國王水草；擬向溪西放，不免食他國王水草。不免隨分納些些，他總不見得。所以云門大師道：平地上死人無數，過得荊棘林者是好手。直饒儞截斷凡圣，及盡有無，也只是老鼠入飯甕，未知有向上一竅在。
時有僧問：如何是向上一竅？
師便打云：我早是將一塊屎驀口抹了，儞更來洨，不犯清波；海上橫行，不逢明鑒。
示眾云：停機罷賞，匿跡潛蹤，竹戶茆堂，眠云臥月。青松碧澗，枕石漱流，道不屬修，無心自悟。談玄唱道，莫非云水高人；鳥道無蹤，乃是道人行履。談玄則不掛唇吻，履踐則鬼神難覓；悟之則剎那成佛，迷之則永劫生死。有疑即決，不可守株待兔，抱拙守愚，潦倒無成，空延歲月。
師與端長老坐話次，有僧問：二尊不并化，因甚麼兩人居方丈？
師云：一亦非。
僧問：家賊難防時如何？
師云：識得後，不為冤。
云：識得後時如何？
師云：貶向無生國。
云：莫是他安身立命處也無？
師云：死水不藏龍。
云：如何是活水龍？
師云：興云不吐霧。
云：忽遇興云致雨時如何？
師下繩床把住云：莫教濕卻老僧袈裟角。
僧問：如何是從上來傳底事？
師云：渡水胡僧無膝袴，背駝梵夾不持經。
問：如何是西來意？
師云：葱嶺不傳唐土信，胡人謾說太平歌。
師示眾，有偈云：
赫日猶虧半，烏沈未得圓。
若會個中意，牛頭尾上安。
凡一，示眾云：若是唱道門風，權且強名；若論祖宗提綱，難為開口。所以先圣道：向上一路，千圣不傳，學者勞形，如猿捉影。諸禪德！且作麼生商量，得與先圣齊去？眾中莫有作家底麼？便請離卻前非，單刀直入。時有僧出作禮。
師云：真師子兒。
問：靈山一會，何異今日？
師云：當時妄想，此日猶存。
凡九。師處州龍泉縣陳氐仁者！誠謂是非路絕，妙性天機。所以道：汝生我亦生，汝殺我亦殺，生殺輪王機，交馳如電掣。
示眾云：古圣方便猶如何云：廬山還有這個麼？僧無對。
僧問：百骸俱潰散，一物鎮長靈。未審百骸、一物相去多少？
師云：百骸一物，一物百骸。
雪竇別云：吾不如汝。
凡四。法眼問師：曾見甚麼人來？
師云：曾見青峰和尚來。
眼云：有何言句？
師云：某甲曾問：如何是學人自己？峰云：丙丁童子來求火。
眼云：好語！只恐儞錯會，儞試說來看。
師云：丙丁屬火，將火求火，如將自己而求自己。
眼云：與麼會又爭得？
師云：某甲只恁麼，和尚尊意如何？
眼云：儞問來，待我與儞道。
師理前問，眼云：丙子舍參取好。還有會處也未？若有會處，試說看。
僧問：如何是祖師西來意？
師云：不東不西。
凡一。師問僧：甚處來？
云：曹山。
師云：幾程到此？
云：七程到。
師云：行許多山林溪澗，何者是汝自己？
云：總是。
師云：眾生顛倒，認物為己。
云：如何是學人自己？
師云：總是。
凡五。法眼問：律中道：隔壁聞釵釧聲，即名破戒。見觀金銀合雜，朱紫駢闐，是破戒？是不破戒？
師云：好個入路。
示眾云：佛法顯然，因甚麼不會去？欲會佛法，問取張三李四；欲會世法，參取古佛叢林。珍重！
僧問：牛頭未見四祖時如何？
師云：看東看西。
云：見後如何？
師云：南看火，唱村田樂。何故？免見倚他門戶傍他，剛被時人喚作郎。便下座。
至深夜，維那來問訊，云：縣有公人到，勾和尚。
師云：作甚麼？
那云：道和尚宰牛不納皮角。
師捋頭帽擲地云：這個不是？那就地拾得便行。
師跳下繩床，攔胸搊住，叫云：賊！賊！
那將帽子覆師頂云：天寒，且還和尚帽子。
時法昌為侍者，師顧法昌云：這個公案作麼生？
昌云：潭州紙貴，一狀領過。
僧問：如何是佛？
師云：匙挑不上。
凡六，韶州曲江林氏子。示眾云：相見不揚眉，君東我亦西，紅霞穿碧落，白日繞須彌。
示眾云：井底生紅塵，高峰起白浪，石女生石兒，龜毛寸寸長。若欲學菩提，但看此模樣。
送化主，示眾云：住持之事，勞他十方高人，且實際理地，不受一塵，佛事門中，不舍一法，蓋為清眾之故，所以忘勞。盡大地作個胡餅，天下人盡得吃，唯有深沙神不得吃，怒發將蒺蔾棒打一棒，瓦解冰消。
僧問：德山入門便棒，猶是起模畫樣；臨濟入門便喝，未免捏目生花。離此二途，未審洞山如何為人？
師云：天晴久無雨，近日有云騰。
云：他日若有人問洞山宗旨，教學人如何舉似？
師云：園蔬枯槁甚，擔水潑菠菱。
云：師唱誰家曲？宗風嗣阿誰？
師云：竹錫挑擎千界月，鉢盂盛貯五天云。
云：古圣說不到處，請師舉。
師云：寒星明月夜，寂寂萬家門。
僧問：無根樹子向甚麼處栽？
師云：千年常住一朝僧。
云：如何是離聲色句？
師云：南瞻部洲，北郁單越。
云：恁麼則學人知恩不昧去也。
師云：四海水深多少？
僧問：如何是佛？
師云：理長即就。
問：祖師西來，當為何事？
師云：幾人被渠謾。
問：國師三喚侍者，意旨如何？
師云：年老心孤。
云：既是泗洲大圣，為甚麼在揚州出現？
師云：君子愛財，取之有道。
繩床，下座。
僧問：達磨未來時如何？
師云：清貧長樂。
云：來後如何？
師云：濁富多憂。
問：年窮歲盡時如何？
師云：依舊孟春猶寒。
云：更深夜靜時如何？
師云：老鼠入燈籠。
凡二十四，遂州李氏子。問智門：不起一念，云何有過？門召師近前，師才近前，門以拂子驀口打；師擬開口，門又打，師豁然開悟。
師開堂日，普觀大眾云：人天普集，合發明個甚麼事？焉可互分賓主，馳騁問答，便當宗乘去？廣大門風，威德自在，輝騰今古，杷
：近離甚處？
聰云：襄州。
師云：作麼生是不隔底句？
聰云：和尚住持不易。
師云：且坐吃茶。聰便參堂去。
侍者遂問：暫到只對：住持不易。和尚為甚麼教且坐吃茶？
師云：我獻他新羅附子，他酬我舶上茴香，儞去問，他有語在。
侍者問聰：適來只對和尚住持不易，意旨如何？
聰云：真鍮不博金。
師問僧：甚處來？
云：洪山。
師云：先師在麼？
云：在。
師云：在即不無，請渠出來，我要相見。
僧云：聻。
師云：這個猶是侍者。僧無對。
師云：吃茶去。
師問侍者：有一人徧身紅爛，在荊棘林中，周匝火圍，如何近附救得此人？
者云：六根不具，七識不全。
師云：教伊出來，我要與伊相見。
者云：只今別無左右只對。
師云：官不容針。
僧問：云門透法身句，意旨如何？
師云：儞記來多少時？
云：深承和尚指示。
師云：更不再撥。