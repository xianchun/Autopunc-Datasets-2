俗無疵癘而仍穀熟。
其俗竊相謂曰；亢倉子始來、吾鮮然異之，
今吾日計之不足，歲計之有餘，其或聖者耶！
盍相與尸而祝之、社而稷之乎？
亢倉子聞之色有不釋。其徒黶啜從而啟之，
亢倉子曰：吾聞至人尸居環堵之室，而百姓猖狂不知其所如往，
今以羽俗子父竊竊焉將俎豆予，我其的之人耶？
吾是以不釋於老聃之言。
黶啜曰；不者，
夫尋常之汙，巨魚無所還其體，而鯢、鰌音為。之制；步仞之丘，巨獸無所隱其軀，而孽狐之祥；
且也尊賢能，嚮善就利，自堯舜以固然，而況羽俗乎？先生其聽矣。亢倉子曰：譆來，
夫二子者知乎？
函車之獸介而離山，罔罟制之；吞舟之魚，蕩而失水，螻、蟻苦之。故鳥獸居欲其高，魚鱉居欲其深。夫全其形生之人，藏其身也，亦不厭深渺而已。
吾語若大亂之本，祖乎堯舜之間，其存乎千代之後。千代之後必有人與人相食者矣。
言未，男子榮之樗色蹙然膝席曰：樗年運而長矣，將奚以託業以豈斯言？
亢倉子曰：全汝形，抱汝生，無使汝思慮營營，若此緒年，或可以及此言。
雖然，吾才小，不足以化子，子胡不南謁吾師聃？
亢倉子既謝榮之樗，不釋羽俗而龍已乎天下。
水之性欲清，土者滑音骨之，故不得清；人之性欲壽，物者滑之，故不得壽。
物也者，所以養性也，今世之惑者，多以性養物，則不知輕重也。
是故聖人之於聲色滋味也，利於性則取之，害於性則捐之，此全性之道也。萬人操弓，射一招，招無不中；萬物章章，以害一生，生無不傷。
故聖人之制萬物也，全其天也。
天全則神全矣。神全之人不慮而通，不謀而當，精照無外，志凝宇宙，德若天墜。然上為天子而不驕，下為匹夫而不惛，此之為全道之人。
心平正不為外物所誘曰清，清而能久則明，明而能久則虛，虛則道全而居之。秦佚死，亢倉子哭之。
其役曰：天下皆死，先生何哭也？
亢倉子曰：天下皆哭，安得不哭？
其役曰：哭者必哀，而先生未始哀，何也？
亢倉子曰：舉天下之吾無與樂，安所取哀？
蛻墜之謂水，蛻水之謂氣，蛻氣之謂虛，蛻虛之謂道。
虛者道之體，靖者道之地，理者道之綱，識者道之目。
道所以保神，德所以弘量，禮所以齊儀，物所以養體。
好質白之物者以黑為汙；好質黑之物者，以白為汙。吾又安知天下之正潔汙哉？由是不主物之潔汙矣。夫瞀視者以黈為赤，以蒼為玄，吾乃今所謂皂白，安知識者不以為頳黃，吾又安知天下之正色哉？由是不遁物之色矣。
夫好貨甚者，不見他物之可好；好馬甚者，不見他物之可好；好書甚者，不見他物之可好。吾又安知天下之果可好者，果可惡者哉？由是不見物之可以保戀矣，無能滑吾仧矣。
陳懷君柳使其大夫禱行聘於魯。
叔孫卿私曰：
吾國有聖人，若知之乎？
陳大夫曰；奚以果明其聖？叔孫卿曰；能廢心而用形。
陳大夫曰：弊邑則小，亦有聖人，異於所聞。曰：聖人誰？陳大夫曰：有亢倉子者，偏得老聃之道，
其能用耳眎而目聽，定公聞而異焉，使叔孫氏報聘，且致亢倉子，待以上卿之禮。亢倉子至賓于亞寢。
魯公卑辭以問之。亢倉子曰：吾能聽視不用耳目，非能易耳目之所用，告者過也。公曰：孰如是寡人增異矣，其道若何？寡人果願聞之。亢倉子曰：我體合於心，心合於氣，氣合於神，神合於無，其有介然之有，唯然之音，雖遠際八荒之表，邇在眉睫之內，來干我者，吾必盡知之，迺不知是。我七竅手足之所覺，六腑五臟心慮之所知，其自知而已矣天不可信，墜不可信；人不可信，心不可信。惟道可信，賢主秀士豈可知哉？昔者桀信天與其祖四海，已不勤於道，天奪其國以授殷。紂亦信天與其祖四海，己不躬於道，天奪其國以授周。
今夫墮音農信墜實生百穀，不力於其道，墜竊其菓稼而荒翳之。
齊后信人之性酬讓，不明於其道，舉全境以付人，人實鴉義而有其國。
凡人不修其道，隨其心而師之，營欲茂滋，災疾朋釁，戕身損壽，心斯害之矣，
故曰惟道可信。
天墜非道，不能悠久；
蒼生非賢，不能靖順；庶政非材，不能龢理。
夫用道之人，不露其用，福滋萬物，歸功無有，
神融業茂，靈慶悠長。
知而辨之謂之識，知而不辨謂之道。識以理人，道以安人。
夫雞𠨱而作，負日任勞，流汗灑墜，夜分僅息，夫之道也。
俯拾仰取，銳心錐撮，力思搏精，希求利潤，賈竪之道也。嚥氣谷神，宰思損慮，超遙輕舉，日精鍊仙，高士之道也。
剸情耑想，畢志所事，倫揆忘寢，謀效位司，人臣之道也。
清心省念，察驗近習，務求才良，以安萬姓，人主之道也。
若由是類之，各順序其志度，不替音塞其業履，是為天下有道。
導筋骨則形全，剪情欲則神全，靖言語則福全。音尅此三全，是謂清賢。道德盛，則鬼神助，信義敦，則君子合，禮義備，則小人懷。有識者自是，無識者亦自是；有道者靜默，闇鈍者亦靜默。物固有似是而非，似非而是；先號後笑，始吉終凶；身可親而才不堪親，才可敬而身不堪敬；敬甚則不親，親甚則不敬；親之而疏，疏之而親。恩甚則怨生，愛多則憎至。有以速為貴，有以緩為貴，有以直為貴，有以曲為貴。百事之宜，其由甚微，不可不知，是故智者難之。靜則神通，窮則意通，貴則語通，富則身通，理勢然也。
同道者相愛，同蓻者相嫉；同與者相愛，同取者相嫉；同病者相愛，同壯者相嫉；人情自然也。
才多而好謙，貧賤而不諂，處勞而不為辱，貴富而益恭勤，可謂有德者也。
人無法以知天之四時寒暑，日月星𠨱之所行，若知天之四時寒暑、日月星𠨱之所行當，則諸生血氣之類皆得其處，而安其產矣。人臣亦無法以知主之賞罰爵祿之所加，若知主之賞罰爵祿之所加宜，則親疏、遠近、賢不肖皆盡其才力，而以為用矣。信全則天下安，信失則天下危。夫百姓勤勞，財物殫盡，則爭害之心生，而不相信矣。人不相信，由政之不平也。政之不平，吏之罪也。吏之有罪，刑賞不齊也。刑賞不齊，主不勤明也。夫主勤明則刑賞一，刑賞一則吏奉法，吏奉法則政下宣，政下宣則民得其所，而交相信矣。是知天下不相信者，由主不勤明也。亢倉子居息壤五年，
曰：余末小子，否德忝位，水旱不時，藉為人，若何以禳之？
亢倉子曰：水，陰沴也。陰於國政類刑，人事類私。
旱，陽過也。陽於國政類德，人事類盈。
楚以為凡遭水旱，天子宜正刑修德，百官宜去私戒盈，則以類而消，百福日至矣。
鄭有胡之封珪、戎弓，
異時失同於荊。
荊曰：必得封珪、戎弓，不然，臨兵于汝。
鄭君病之，駕見亢倉子，曰：封珪、戎弓先君得之胡，綿代功實傳章翼嗣。
今荊恃大而曰必得，不然臨兵國危矣。寡人欲以他封珪，戎弓往，若之何？
亢倉子曰：君其少安，
飾楚之寶以貰罪於君，楚所不能為，
君必致夫真。
今荊以淺鮮之過而負其威刑，申逞不直以耗敚與國，荊失諸侯，於是乎在諸侯聞之，將警勸備倫比勤明，會同上義，固存鄭為首，君姑待之，豈必非福？
於是，以胡珪、戎弓往。未至郢，
曰：彼用聖人之訓辭，吾焉取此，以暴不直於天下，而令諸侯實生心焉。遽返其賂，而益善鄭焉。
人之情欲生而惡死，欲安而惡危，欲榮而惡辱。天下之人得其欲則樂，樂則安；不得其欲則苦，苦則危。若人主放其欲，則百吏庶具展其欲；
百吏庶具展其欲，則天下之人，貧者竭其力，富者竭其財，四人失其序，
皆不得其欲矣。天下之人不得其欲，則相與擭持，保抱逋逃，隱蔽漂音流，捃釆以祈性命。
吏又從而捕之，是故不勝其危苦，因有群聚背叛之心生，若群聚背叛之心生，則國非其國也。勿貪戶口，百姓汝走；勿壯城池，百姓汝疲；賦斂不中，窮者日窮；刑罰且二，貴者日貴；科禁不行，國則以傾。
官吏非才，則寬猛失所。或與百姓爭利，由是狡詐之心生，所以百姓姦而難知。夫下難知則上人疑，上人疑則下益惑，下既惑則官長勞，官長勞則賞不足勸，刑不能禁，易動而難靜，此由官不得人故也。政術至要，力於審士。
士有才行比於一鄉，委之鄉；
才行比於一縣，委之縣；才行比於一音州，委之；才行比於一國，委之國政。而後迺能無伏士矣人有惡戾於鄉者，則以誨之；
不改是為惡戾，於縣則撻之；
不改是為惡戾，於則移之；
不改是為惡戾，於國則誅之。而後迺能無逆節矣。誠如是，舉天下之人，一一胸懷，無有干背慆慢之萌矣，此之謂靖人。
凡為天下之務，莫大求士；士之待求，莫善通政；通政之善莫若靖人。
靖人之才，蓋以文章考之，百不四五；
以言論考之，十或一二；
以神氣靖作態度考之，十全八九。
是皆賢王慶世明識，裁擇所能爾也。
夫下王危世，以文章取士，則翦巧綺濫益至，而正雅音素實益藏矣；
以言論取士，則浮掞游飾益來，而謇諤諍直益晦矣；
以神氣靖作態度取士，則外正內邪益尊，而清修明實益隱矣。
若然者，賢愈到，政愈僻，令愈勤，人愈亂矣。
夫天下，至大器也；帝王，至重位也。得士則靖，失士則亂，人主勞於求賢，逸於任使。於呼，守天聚人者，其胡可以不事誠於士乎？人情失宜，主所深恤，失宜之大，莫痛刑獄。夫明達之才，將欲聽訟，或誘之以詐，或脅之以威，或開之以情，或苦之以戮，雖作設權異，而必也公平。
故使天下之人，生無所於德，死無所於怨。
夫秉國、建吏、持刑若此，可謂至官。至官之世，群情和正，諸產咸宜，愛敬交深，上下條固，不可搖蕩，有類一家，苟有違順陵逆，安得動哉？平王反正，既宅天邑，務求才良，等聞一善，喜豫連日。
左右侍僕累言大臣有賢異者，如是踰歲。
王曰：余一人于德不明，務求賢異，益恐山澤遺逸不舉，豈樂聞善以自閉塞哉？迺者仄媚僕臣累譽權任，頗階左右，意余孱昧，無能斷明，徒唯音共和，依違浸長。自賢敗德，莫此為多，不時匡遏，就玆固黨。
曰：無令臣君者附下罔上，持祿阿意。天下聞之，稱為齊明，海南之西歸者七國。至理之世，輿服純素，憲令寬簡，禁網疏闊。夫輿服純素，則人不勝羨；
憲令寬簡，則俗無忌諱；禁網疏闊，則易避難犯。若人不勝羨，則嗜慾希微，而服役樂業矣；
俗無忌諱，則抑閉開舒，而歡欣交通矣；
易避難犯，則好惡分明，而貴德知耻矣。
夫服役樂業之謂順，歡欣交通之謂和，貴德知耻之謂正。浮墮之人，不勝於順；逆節之人，不勝於和；姦邪之人，不勝於正。順、和、正三者，理國之宗也。衰末之世，輿服文巧，憲令禳祈，
禁網頗僻。夫輿服文巧，則流相炎慕；
憲令欀祈，則俗多忌諱；禁網頗僻，則莫知所逭。
若流相炎慕，則人不忠潔，而耻朴貴華矣；俗多忌諱，則情志不通，而上下膠戾矣；莫知所逭，則讒禍繁興，而眾不懼死矣。夫恥朴貴華之謂浮，上下膠戾之謂，眾不懼死之謂冒。真正之士，不官於浮；公直之士，不官於；器能之士，不官於冒。浮、、冒三者，亂國之梯也。刑君熊圉問水旱理亂，
亢倉子曰：水旱由天，理亂由人。若人事和理，雖有水旱，無能為害，堯湯是也。
故周之秩官云：人強勝天。
若人事壞亂，縱無水旱，日益崩離，且桀紂之滅豈惟水旱？
荊君北面遵循稽首曰：天不棄不穀，及此言也。
穀，王公之卑稱也。亢倉子不棄於我，故得及聞此言者也。
弘璧，大璧也。十朋，十雙也。亞尹，小尹也。
瘳，差也。違，去也。
國產，鄭大夫公孫喬，字子產也。
法令滋彰，盜賊多矣。
其政悶悶，其人醇醇。
勾粵，東粵也。簳，箭朴也。驚隼，鵰鶚之類也。掊箠，打擊也。爾雅云：東南之美者，有會稽之竹箭焉。夫勾粵之簳，以精金為簇，以隼翎為羽，用之打擊，則同於槁樸。無擇，猶無異。
排蕩寇敵，爭衝决勝，加此勾粵之簳於強弩之上，則前無立敵矣。
蜚景，神劍也，嫌也。神劍雖利，以穫稻則同於鎌刃也。
凶邪流毒，謂溫疫之氣也。此神劍能辟凶邪？故威光所行，則千里之內未嘗留止也。
槁樸、刃施於常用耳，粵簳、蜚景以禦凶災。材分所當，各因時而貴也。
遂使天下之人交相疑害。悲夫，作法貴於易避而難犯，救弊貴於省事而一令。除去豪橫則官人安，刑禁必行則官人不敢務私利，官人不敢務私利，而百姓富。史刑曰：眚灾肆赦，赦不欲數，赦數則惡者得計，平人生心，惡者得計，務益於姦；平人生心，亦為不善也。
訖，猶終也。快，喜也。毒，苦也。肯，可也。
始生之者天也，養成之者人也。
能養天之所生而物攖之謂天子。
天子之動也，以全天氣，故此官之所以自立也。立官者，以全生也。
今世之惑主，多官而反以害生，則失所以為立官之本矣。
草鬱則為腐，樹鬱則為蠹，人鬱則為病，國鬱則百慝並起，危亂不禁。
所謂國鬱者，主德不下宣，人欲不上達也。
是故聖王貴忠臣、正士，為其敢直言，而決鬱塞也。克己復禮，賢良自至；
君耕后蠶，蒼生自化。
由是言之，賢良正，可待不可求，求得非賢也；
蒼生正，可化不可刑，刑行非理也。
復刑之，刑行非至理。
勤，謂勞心以養物；欲，謂私身以奉己也。
位，謂居位而治事；心，謂求安以自適。肆者，申也。
竭公忠而養天下者，則天下愛之；狥私情而媚一人者，則其主愛之。
聖人以天下為安危者也。欲天下之安，則人主不得縱其愛憎，當抑制其私也。
天下以萬物為多，邦國以人眾為富，憂國家者不可不任賢以輔己也。
硁石似玉，鍮石似金，猶姦人外正內邪，亦難辨也。
隼，鷹也。鷃，雀也。
奇技，異藝也。通說，雜說也。
人主明者，以言行取人，盡皆理也；主昏昧，雖以言行取人，盡皆亂也。
夫賢良之治世也，不顯其名，不彰其用，不稱其能，濳功密濟，理自玄暢，名迹不生，人無企尚，故聖主貴之也。
若人主貴聞臣下之功，則姦人運其財貨隨逐便利以市聲譽也。
恢誕形容，奇異技藝，夸企爭進，愈亂天下矣。
利口便辯，虛而不實。
爭名尚能，則正理之道衰矣。
鏡知形之好醜，士知心之善惡。正形之功細，正心之功大。今人主乃貴其細而失其大，豈不惑哉？
方寸之地，謂心之所居也。動，謂含氣之類。植，謂草木之類也。
取聞見之功，則飾偽者眾，争進者多，主不能辨，故官多而政亂也。
用心愿神識而得人者，其官甚寡，其政甚治也。是知循理之世，務求不可見，不可聞之材；澆危之世，務取可聞可見之材。嗚呼，人主豈知哉？以耳目取人，人皆敓以買譽；以心慮取人，人皆靜正以勤德。吏靜正以勤德，則不言而目化；吏敓以買譽，則刑之而不音畏，世主豈知哉？
夫國之將興也，朝廷百吏或短、或長、或醜、或美、或怡、或厲、或是、或非。
雖聽其言，觀其貌，有似不同，然察其志，徵其心，盡於為國。所以剛訐不怨，黜退不愕，議得其中，無違乎理。故天不惑其時，墜不乏其利，人不亂其，鬼神開贊，蠻夷柔同，保合大和，萬物化育。
國之將亡也，朝廷百吏姿貌多美，顏色諧和，詞氣華柔，動止詳潤。
雖觀其貌，聽其言，有若歡洽，然察其志，徵其心，盡在競位。所以聞奇則怪，見異必愕，相嫉相蒙，遂喪其道。故天告災時，墜生反物，
人作凶德，鬼神閒禍，
戎狄交侵，喪亂弘多，萬物不化。夫不傷貨財，不妎人力，不損官吏，而功成政立，下阜百姓，上滋主德，如此者忠賢之臣也。若費財煩人，危官苟效，一時功利規賞於主，不顧過後貽災於國，如此者姦臣也。至理之世，官得人。不理之世，人得官。邾龍顅問事君，亢倉子曰：既策名而臣人者，心莫若公，無阿私也。
君不見察，亦不欲犯顏而諫也。
以道為主，公心也；以事為主，私情也。抵者，觸也。
贍，賙給也。
事事，猶用事也。
上等之人，謂賢良也公平正直，無所阿私，使之莅職，信能匡贊。雖權變有時，必歸於正也。
中等之人，謂藝能之士。見善則遷見惡則染，故人主以賞罰制之也。
賢良所以屢求而不至，難進而易退者，非為愛身而不死王事，適恐盡忠而主莫之信耳。自知有材識之人，外恭謹而內無憂。其於眾也，龢正而不狎。親之則彌莊；疏之則退去而不怨；窮厄則以命自寬；榮達則以道自正。人有視其儀賢也，聽其聲賢也，徵神課識，或負所望。夫賢人其見用也，入則諷譽，出則龔默，職司勤辦，居室儉閑。
其未見用也，藏身於眾，藏識於目，藏言於口，飽食安步，獨善其身，貞而不怨。智者不疑，識者不疑人。有識之士，行危而色不可疏，言遜而理不可拔。
效在官政，功在事事。
事父母孝謹，鄉黨恭循，念居貧無以為養，施信義而游者久之矣。所如寡合，或為乘時夸毗者所蚩紿，
於是負杖步足，問乎亢倉子曰；吾聞至人忘情，
存情之曹務其教訓而尊信義。
義而不俟義為義。
然則信義之士，常獨厄隨退，胡以取貴乎時，而教理之所上也？亢倉子俯而循袵，神而譆，超然而歌，
曰：時之陽兮信義音昌，
陽與默，昌與伏，汨吾無誰私兮？羌忽不知其讀。
夫運正性以如適，而物莫之應者，真不行也。夫真且不行，謂之道喪。
道喪之時，上士乃隱，隱之為義。有可音為也，
有可用也，有時而用。莫可用者也。
祭公問：賢材何從而致？亢倉子曰：賢正可待不可求，材慎在求不慎無。
若天子靜，大臣明，刑不避貴，澤不隔下，則賢人自至而求用矣。賢人用，則四海之內，明目而視，清耳而聽，坦心而無鬱矣。天自成，地自寧，萬物醇化，鬼神不能靈。
故曰賢正可待不可求。若天子勤明、大臣和理之求士也，則恢弘方大、公直靖人之才至；若天子苛察、大臣躁急之求士也，則心巧應、毀方破道之才至；若天子疑忌、大臣巧隨之求士也，則奇姓異名、仄媚怪術之才至；若天子自賢、大臣固位之求士也，則事文逐譽、貪濁浮麗之才至；若天子依違、大臣回佞之求士也，則外忠內僻、情毒言和之才至。故曰才慎在求不慎無。昔者黃帝得常仙、封鴻音鬼、容丘音丘，
商王得伊尹，中興得甫申，
皆由數君體道邁仁，布昭聖武，思輯光明，寬厚昌正，而眾賢自至而求用，非為簡核而得之也。
祭公曰：夫子云賢人不求而自至，亦有非賢不求而自至者乎？亢倉子曰：夫非賢不求而自至者固眾矣。夫天下有道，則賢人不求而自至；天下無道，則非賢不求而自至。人主有道者寡，
窘，迫也。言所問切迫。
徇，求也。功成不居其位，守恭謙以自牧也。
至德濳化，人莫能知之也。
人賴其功，故推德於己也。
一賢雖少，統領眾材，尚有餘德；眾材雖多，比度一賢，猶不能及。
言求賢不可不察其邪正矣。
言賢人難得也。
不待流言毀謗而知其惡情也。
閔子騫問仲尼：道之與孝相去奚若？
仲尼曰：道者，自然之妙用。孝者，人道之至德。
夫其包運天地，發育萬物，曲成類形，布丕性壽。
其功至實，而不為物府，不為事官，無為功尸，捫求眎聽，莫得而有，字之曰道，
用之於人，字之曰孝。孝者，善事父母之名也，夫善事父母，敬順為本，意以承之，順承顏色，無所不至。發一言，舉一意，不敢忘父母；營一手，措一足，不敢忘父母。事君不敢不忠，朋友不敢不信，臨下不敢不敬，嚮善不敢不勤，雖居獨室之中，亦不敢懈其誠，此之謂全孝。故孝誠之至，通乎神明，光于四海，有感必應，善事父母之所致也。昔者虞舜其大孝矣乎，庶母惑父屢憎害之，舜心益恭，懼而無怨。謀使浚井，下土實之，于時天休，震動神明，駿赫道穴而出，奉養滋謹，由是玄德茂盛，為天下君，善事父母之所致也。
文王之為太子也，其大孝矣，朝夕必至乎寢門之外，問寺人曰；玆日安否？何如？
曰：安，太子溫然喜色。小不安節，太子色憂滿容。朝夕食上，
太子必視寒暖之節，食下必知膳養所進，然後退。
寺人言疾，太子肅冠而齋，
膳宰之饌，必敬眎之，湯衣之貢衣必親賞之，
則太子亦能食，嘗饌寡，太子亦不能飽，以至乎復初，然後亦復初。
君后有過，怡聲以諷。
君后所愛雖小，物必嚴龔。
是故孝成於身，道洽天下。雅曰：文王陟降，在帝左右，
言文王靜作進退，天必贊之，故紂不能害。
卜世三十，卜年七百，天所命也，善事父母之所致也。
閔子騫曰：善事父母之道幸既聞之矣，敢問教子之義？仲尼曰：凡·三王教子必視禮樂。
禮，樂交修，則德容發輝于貌，故能溫恭而文明。夫人臣者，殺其身有益於君則為之，況利其身以善其君乎？是故擇建忠良貞正之士為之師傅，欲其知父子、君臣、長幼之道。夫知為人子，然後可以為人父；知為人臣，然後可以為人君；知事人，然後能使人。此三王教子之義也。
閔子騫退而事之於家，三年人無間於父母兄弟之言，
交遊稱其信，鄉黨稱其仁，宗族稱其悌，德行之聲溢於天下，此善事父母之所致也。齊太子坐清臺之上，燕壯侯他，
高冠嚴色，左帶玉具劍，右帶環珮，左光照右，右光照左。
太子讀書不視，壯侯他問曰：齊國有寶乎？太子曰：主信臣忠，百姓戴上，齊國之寶也。壯侯他應聲解劍而去。
嗚呼，人有偏蔽，終身莫自知已乎？賢者見之寬恕而不言，小人暴愛而溢言，親戚憐嫉而貳言。人有偏蔽，惡乎不自知哉？
是故君子檢身常若有過。衣其衣，食其食，知其過而不克音克有以正之者，君子恥之。
將欲有言，識其必不能行者，君子罕言。
當責眾人之惡者，視己善乎哉？當責眾人之邪者，視己正乎哉？此之謂反明。
翟西氏之子甚孝謹，翟西憐其子而好妄與之言。翟西出，夕返，則曰：甲死矣。其子信之，既而甲在焉。他夕則曰：乙且害。余其子伺將行仇。既而不見惡端。他夕則曰：丁病矣。其子覘之，丁誠無恙，舉此類也。
冒淹年序。子固孝謹，至於訓勒，益不保承。鄉國之人，疾其咎口，謀將煞之。翟西聞而懼，歸以告子，子未甚信，既而翟西見煞。
謂多言之人為疏露，亦有辭約而不密者；謂輕佻之人為不定，亦有體閑而心躁者；
謂藂雜之人為猥細，亦有外潔而內濁者。若類而引之，不可殫載。若非徹識，孰音克究詳？
時有不可不應也者，內靜而外動，易動而難靜。
時有不可不求使也者，內思而外待，待至而後樂。
是故外靜而內動者，搖思而損性；奔走而逐利者，勞力而害名。
人生於世或有不遂志，而宣言云不遇時者，是無異負丹頸之罪，俟時行戮，豈不殆哉？
其博才通識未見稱用者，正可云時非不清，命未與耳，豈不韙歟？
長於諫者，務依存前人之性而翦制其情之所由起，是彼此開進，親敬殷篤。不長於諫者，務攻前人之性而暗於情之所來，是以彼此嫌貳猜釁日積。兒童之所簡者，迺耆耋之所非；耳目之所娛者，乃心慮之所疾。健責天下之愚者，己之未賢也；健責天下之迷者，己之未明也。
以未賢責眾愚，未賢者以之亡；以未明責眾迷，未明者以之傷。
愚迷之人無所損，健責者徒自傷耳。
人捨本而事未，則不一令，
不一令則不可以守，不可以戰。
人捨本而事未，則兀音其產約，
兀產約則輕流徙，輕流徙則國家時有災患。皆生遠志，無復居心。人捨本而事未則好知，好知則多詐，多詐則巧法令，巧法令則以是為非，以非為是。古先聖王之所以理人者，先務人。人非徒為墜利也，貴行其志也。
人則朴，朴則易用，易用則邊境安，安則主位尊。人則童，
童則少私義，少私義則公法立。力博深則兀產複，
重流散則死其處無二慮，是天下一心矣。天下一心，軒皇几蓮之理不足過也。
古先聖皇之所以茂耕織者，以為本教也。是故天子躬率諸侯耕籍田，火夫、
第，次第也。月令云：正月中氣，天子乃擇元辰，親載耒耜，置之車右，率公卿、諸侯、大夫，躬耕籍田。天子三推，三公五推，卿、諸侯九推。是以功級勸人也。
月令云：三月中氣，命有司無伐桑柘。乃修器。后妃齋戒享先，蠶而躬桑，以勸蠶事。
男子不織而衣，歸人不耕而食，男女貿功，資相業，此聖王之制也。
故敬時愛日，坍實課功，
非老不休，非疾不息，一人勤之，十人食之。
當時之務，不興土功，不料師旅，男不出御，女不外嫁，
以妨也。
黃帝曰：四時之不可正，正五穀而已耳。夫稼，為之者人也，
生之者天也，養之者地也。是以稼之容足，耨之容耰，
是謂耕道。
攻食，工攻器，賈攻貨。
時不龔，敚之以土功，是謂大。
凡稼早者先時，暮者不及時，寒暑不節，稼乃多灾。
於是乎始耕。之道，見生而蓺生，見死而穫死。
天發時，墜產財，不與人音期。
有年祀土，無年祀土，
無失人時，迨時而作，過時而止，老弱之力可使盡起。
不知時者，未至而逆之，
此從使之下也。
夫褥必以旱，使墜肥而土緩。
慎其種勿使數，亦無使疏。
於其施土，無使不足，亦無使有餘。
甽欲深以端，畝欲沃以平。
下得陰，上得陽，然後成生。
立苗有行，故速成，強弱不相害，故速大。
正兀行，通其中，疏泠風，
則有收而多功。率稼望之有餘，就之則疏，是墜之竊也。
不除則蕪，除之則虛，是傷之也。
兀熟也欲相與扶。
三以族，稼乃多穀。
是以先生者美米，後生者為。
是故其也，其兄而去其弟。
樹肥無使扶疏，樹墝不欲專生而獨居。
肥而扶疏則多枇，墝而專居則多死。不知耨者，去其兄而養其弟，不收其粟而收其。上下不安，則稼多死。得時之禾，長秱而大穗，圜粟而薄糠，飴而香，舂之易而食之強失時之禾，深芒而小莖，穗銳多而青蘦。
得時之黍，穗不芒以長，搏米而寡糠；
失時之黍，大本華莖，葉膏短穗。
得時之稻，莖葆長秱，穗如馬尾；
失時之稻，纖莖而不滋厚糠而菑死。得時之麻，疏節而色陽，堅枲而小本；
失時之麻，蕃柯短莖，岸節而葉蟲。
得時之菽，長莖而短足，其莢二七以為族，多枝數節，競葉繁實，稱之重，食之息；
失時之菽，必長以蔓，浮葉虛本，疏節而小莢。得時之麥，長秱而頸族，二七以行，薄翼謂音屯色，食之使人肥且有力；
失時之麥，胕腫多病，弱苗而翜穗。
是故得時之稼豐，失時之稼約。庶穀盡宜，從而食之，使人四衛變強，耳目聰明，氣不入，身無苛殃，
善乎，孔子之言：冬飽則身溫，夏飽則身涼。夫溫涼時適，則人無疾疢；人無疾疢，是疫癘不行；疫癘不行，咸得遂其天年。故曰：穀者，人之天。是以興王務，王不務，是棄人也。王而棄人，將何國哉？
待以壞邑十二，周實迫之。
亢倉子至，自榮泉賓于上館。
下席北首頓珪曰：天果無意恤孤耶？
亢倉子油然虧盼曰：朕以主𤓸異之，問而寧弊弊焉？以斫刺𤓸故，
抑者亦隨其欲而得正焉，無如可矣。
景主一拜再舉，斂黼袵端珪，抑首而坐曰：實惟天所命。
亢倉子仰榱而噓，俯正顏色曰：原兵之所起與始，有人俱。
歎聲也。嗟其不問至道，故仰面而發噓歎。夫兵之所起與人俱生，本始有之，非獨今也。
人有喜怒之性，本受於天。怒則威生，威生則兵起之由也。
少選，猶少時也。喜怒之情用之無常，故無少時不用也。
同察怒氣之動，則知兵起之原。
恚，怒也。作色，厲色。捘，亦推也，謂相推盪也。四者雖有大小之異，皆有怒心，故為兵也。
蚩尤，黃帝時掾諸侯，兄弟八十一人，銅頭鐵額，與帝戰於涿鹿之野，造兵器，後為黃帝所滅也。
五帝相與爭矣，一興一廢，勝者用事。
夫有以咽藥而死者，欲禁天下之醫，非也；有以乘舟而死者，欲禁天下之船，非也；有以用兵喪其國者，欲禁天下之兵，非也。夫兵之不可廢，譬水火焉，善用之則為福，不善用之則為禍。是故怒笞不可偃於家，刑罰不可偃於國，征罰不可偃於天下。
兵誠義以誅暴君而振苦人，人之悅也，若孝子之見慈親，餓隸之遇美食，號呼而走之，若強弩之射深谷也。
勝負之决勿徵於他，必反人情。
人之情欲生而惡死欲榮而惡辱，死生榮辱之道一，則三軍之士可使一心矣。
凡君欲其眾也，心欲其一也，三軍一心，則令可使無敵矣。古之至兵，蓋重令也，
故其令強者其敵弱，其令信者其敵詘。先勝之於此，則勝之於彼。
誠若此，則敵胡足勝也？凡敵人之來也，以求利也，今來而得死，且以走為利，敵皆以走為利，則刃無所與接矣，此之謂至兵。傲虐奸詐之與義理反也，
其勢不俱勝，不兩立，
*|故義兵之入於敵之境，則人知所庇矣。兵至於國邑之郊，不踐果稼，不穴丘墓，不殘積聚，不焚室屋，得人虜厚而歸之。信與人期，以敚敵資，以章好惡，以示逆順。
若此而猶有愎狠凌傲遂宕不聽者，雖行武焉可也。
先發聲出號令曰：兵之來也，以除人之讎，以順天之道。故剋其國，不屠其人，獨誅所誅而已矣。
於是舉選秀士賢良而尊封之，求見孤疾長老而拯救之，
發府庫之財，散倉糜之穀，不私其物，曲加其禮。
今有人於此，能生死一人，則天下之人爭事之矣。
義兵之生一人亦多矣，人孰不悅？故義兵至，則鄰國之人歸之若流水，誅國之人望之如父母。行地滋遠，得人滋眾。辭未終，景主興，稽首曰；孤獲聞先生教言，不覺氣盈宇宙，志知所如。也。而心滋益龔，
拜居首列師位，嚴于齋室。又月涉旬，辰加天關，白晝行道。
