我聞如是：
一時，佛游王舍城，在竹林精舍，與大比丘眾共受夏坐，尊者滿慈子亦於生地受夏坐。是時，生地諸比丘受夏坐訖，過三月已，補治衣竟，攝衣持鉢，從生地出，向王舍城，展轉進前，至王舍城，住王舍城竹林精舍。
是時，生地諸比丘詣世尊所，稽首作禮，卻坐一面。
世尊問曰：諸比丘！從何所來？何處夏坐？
生地諸比丘白曰：世尊！從生地來，於生地夏坐。
世尊問曰：於彼生地諸比丘中，何等比丘為諸比丘所共稱譽：自少欲、知足，稱說少欲、知足；自閑居，稱說閑居；自精進，稱說精進；自正念，稱說正念；自一心，稱說一心；自智慧，稱說智慧；自漏盡，稱說漏盡；自勸發渴仰，成就歡喜，稱說勸發渴仰，成就歡喜？
生地諸比丘白曰：世尊！尊者滿慈子於彼生地，為諸比丘所共稱譽：自少欲、知足，稱說少欲、知足；自閑居，稱說閑居；自精進，稱說精進；自正念，稱說正念；自一心，稱說一心；自智慧，稱說智慧；自漏盡，稱說漏盡；自勸發渴仰，成就歡喜，稱說勸發渴仰，成就歡喜。
是時，尊者舍梨子在眾中坐，尊者舍梨子作如是念：世尊如事問彼生地諸比丘輩，生地諸比丘極大稱譽賢者滿慈子：自少欲、知足，稱說少欲、知足；自閑居，稱說閑居；自精進，稱說精進；自正念，稱說正念；自一心，稱說一心；自智慧，稱說智慧；自漏盡，稱說漏盡；自勸發渴仰，成就歡喜，稱說勸發渴仰，成就歡喜。
尊者舍梨子復作是念：何時當得與賢者滿慈子共聚集會，問其少義？彼或能聽我之所問。
爾時，世尊於王舍城受夏坐訖，卽
過三月已，補治衣竟，攝衣持鉢，從王舍城出，向舍衞國，展轉進前，至舍衞住勝林給孤獨園。尊者舍梨子與生地諸比丘於王舍城共住少日，攝衣持鉢，向舍衛國，展轉進前，至舍衞國，共住勝林給孤獨園。
是時，尊者滿慈子於生地受夏坐訖，過三月已，補治衣竟，攝衣持鉢，從生地出，向舍衞國，展轉進前，至舍衞國，亦住勝林給孤獨園。尊者滿慈子詣世尊所，稽首作禮，於如來前敷尼師檀，結跏趺坐。
時，尊者舍梨子問余比丘：諸賢！何者是賢者滿慈子耶？
諸比丘白尊者舍梨子：唯然，尊者在如來前坐，白晳隆鼻，如鸚鵡嘴，卽
其人也。
時，尊者舍梨子知滿慈子色貌已，則善記念。
尊者滿慈子過夜平旦，著衣持鉢，入舍衛國而行乞食。食訖中後，還舉衣鉢，澡洗手足，以尼師*檀著於肩上，至安陀林經行之處。尊者舍梨子亦過夜平旦，著衣持鉢，入舍衛國而行乞食。食訖中後，還舉衣鉢，澡洗手足，以尼師*檀著於肩上，至安陀林經行之處。
時，尊者滿慈子到安陀林，於一樹下敷尼師*檀，結*跏趺坐。尊者舍梨子亦至安陀林，離滿慈子不遠，於一樹下敷尼師*檀，結*跏趺坐。
尊者舍梨子則於晡時從燕坐起，往詣尊者滿慈子所，共相問訊，卻坐一面，則問尊者滿慈子曰：賢者！從沙門瞿曇修梵行耶？
答曰：如是。
云何，賢者！以戒凈故，從沙門瞿曇修梵行耶？
答曰：不也。
以心凈故、以見凈故、以疑蓋凈故、以道非道知見凈故，以道跡知見凈故、以道跡斷智凈故，從沙門瞿曇修梵行耶？
答曰：不也。
又復問曰：我向問賢者從沙門瞿曇修梵行耶？則言如是。今問賢者以戒凈故從沙門瞿曇修梵行耶？便言不也。以心凈故、以見凈故、以疑蓋凈故、以道非道知見凈故、以道跡知見凈故、以道跡斷智凈故，從沙門瞿曇修梵行耶？便言不也。然以何義，從沙門瞿曇修梵行耶？
答曰：賢者！以無余涅盤故。
又復問曰：云何，賢者！以戒凈故，沙門瞿曇施設無余涅盤耶？
答曰：不也。
以心凈故、以見凈故、以疑蓋凈故、以道非道知見凈故、以道跡知見凈故、以道跡斷智凈故，沙門瞿曇施設無余涅盤耶？
答曰：不也。
又復問曰：我向問仁，云何賢者以戒凈故，沙門瞿曇施設無余涅盤耶？賢者言不。以心凈故、以見凈故、以疑蓋凈故、以道非道知見凈故、以道跡知見凈故、以道跡斷智凈故，沙門瞿曇施設無余涅盤耶？賢者言不。賢者所說為是何義？云何得知？
答曰：賢者！若以戒凈故，世尊沙門瞿曇施設無余涅盤者，則以有余稱說無余。以心凈故、以見凈故、以疑蓋凈故、以道非道知見凈故、以道跡知見凈故、以道跡斷智凈故，世尊沙門瞿曇施設無余涅盤者，則以有余稱說無余。賢者！若離此法，世尊施設無余涅盤者，則凡夫亦當般涅盤，以凡夫亦離此法故。賢者！但以戒凈故，得心凈；以心凈故，得見凈；以見凈故，得疑蓋凈；以疑蓋凈故，得道非道知見凈；以道非道知見凈故，得道跡知見凈；以道跡知見凈故，得道跡斷智凈；以道跡斷智凈故，世尊沙門瞿曇施設無余涅盤也。
賢者！復聽！昔拘薩羅王波斯匿在舍衞國，於婆雞帝有事，彼作是念：以何方便，令一日行，從舍衞國至婆雞帝耶？復作是念：我今寧可從舍衞國至婆雞帝，於其中間布置七車。爾時，卽
國至婆雞帝，於其中間布置七車。布七車已，從舍衞國出，至初車，乘初車；至第二車，舍初車，乘第二車；至第三車，舍第二車，乘第三車；至第四車，舍第三車，乘第四車；至第五車，舍第四車，乘第五車；至第六車，舍第五車，乘第六車；至第七車，舍第六車，乘第七車，於一日中至婆雞帝。
彼於婆雞帝辦其事已，大臣圍繞，坐王正殿，羣
臣白曰：云何，天王！以一日行，從舍衞國至婆雞帝耶？王曰：如是。云何，天王乘第一車，一日從舍衞國至婆雞帝耶？王曰：不也。乘第二車，乘第三車，至第七車，從舍衞國至婆雞帝耶？王曰︰不也。云何，賢者！拘薩羅王波斯匿羣臣復問︰當云何說？
臣：我在舍衞國，於婆雞帝有事，我作是念：以何方便，令一日行，從舍衞國至婆雞帝耶？我復作是念：我今寧可從舍衞國至婆雞帝，於其中間布置七車。我時卽國至婆雞帝，於其中間布置七車。布七車已，從舍衞國出，至初車，乘初車；至第二車，舍初車，乘第二車；至第三車，舍第二車，乘第三車；至第四車，舍第三車，乘第四車；至第五車，舍第四車，乘第五車；至第六車，舍第五車，乘第六車；至第七車，*舍第六車，乘第七車，於一日中至婆雞帝。
如是，賢者！拘薩羅王波斯匿答對羣臣所問如是。如是，賢者！以戒凈故，得心凈；以心凈故，得見凈；以見凈故，得疑蓋凈；以疑蓋凈故，得道非道知見凈；以道非道知見凈故，得道跡知見凈；以道跡知見凈故，得道跡斷智凈；以道跡斷智凈故，世尊施設無余涅盤。
於是，尊者舍梨子問尊者滿慈子：賢者名何等？諸梵行人云何稱賢者耶？
尊者滿慈子答曰：賢者！我號滿也，我母名慈，故諸梵行人稱我為滿慈子。
尊者舍梨子嘆曰：善哉！善哉！賢者滿慈子！為如來弟子，所作智辯聰明決定，安隱無畏，成就調御，逮大辯才，得甘露幢，於甘露界自作證成就游，以問賢者甚深義盡能報故。賢者滿慈子！諸梵行人為得大利，得值賢者滿慈子，隨時往見，隨時禮拜，我今亦得大利，隨時往見，隨時禮拜。諸梵行人應當縈衣頂上戴賢者滿慈子，為得大利，我今亦得大利，隨時往見，隨時禮拜。
尊者滿慈子問尊者舍梨子：賢者名何等？諸梵行人云何稱賢者耶？
尊者舍梨子答曰：賢者！我字優波鞮舍，我母名舍梨，故諸梵行人稱我為舍梨子。
尊者滿慈子嘆曰：我今與世尊弟子共論而不知，第二尊共論而不知，法將共論而不知，轉法輪復轉弟子共論而不知。若我知尊者舍梨子者，不能答一句，況復爾所深論。善哉！善哉！尊者舍梨子！為如來弟子，所作智辯聰明決定，安隱無畏，成就調御，逮大辯才，得甘露幢，於甘露界自作證成就游，以尊者甚深甚深問故。尊者舍梨子！諸梵行人為得大利，得值尊者舍梨子，隨時往見，隨時禮拜，我今亦得大利，隨時往見，隨時禮拜。諸梵行人應當縈衣頂上戴尊者舍梨子，為得大利，我今亦得大利，隨時往見，隨時禮拜。
如是二賢更相稱說，更相贊善已，歡喜奉行，卽
從*座起，各還所止。
