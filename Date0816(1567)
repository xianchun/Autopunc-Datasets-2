我聞如是：
國，在勝林給孤獨園。
爾時，世尊告諸比丘：比丘當行恭敬及善觀，敬重諸梵行人。若比丘不行恭敬、不善觀、不敬重諸梵行已，具威儀法者，必無是處；不具威儀法已，具學法者，必無是處；不具學法已，護諸根、護戒、不悔、歡悅、喜、止、樂、定、見如實、知如真、厭、無欲、解脫；不具解脫已，具涅盤者，必無是處。
若比丘行恭敬及善觀，敬重諸梵行已，具威儀法者，必有是處；具威儀法已，具學法者，必有是處；具學法已，具護諸根、護戒、不悔、歡悅、喜、止、樂、定、見如實、知如真、厭、無欲、解脫；具解脫已，具涅盤者，必有是處。
佛說如是，彼諸比丘聞佛所說，歡喜奉行！
