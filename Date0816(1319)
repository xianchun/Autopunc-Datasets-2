復次，善現！諸菩薩摩訶薩安住布施波羅蜜多，見諸有情無所依怙，多諸苦惱，眾具匱乏，深生憐愍，而安慰言：我能為汝作所依怙，令汝解脫所受苦事。汝等所須，若食、若飲、若衣服、若臥具、若車乘、若舍宅、若香、若花、若僮仆、若珍寶、若伎樂、若燈明、若嚴具、若醫藥、若余種種所須資具，皆隨意索，莫有疑難，我當隨汝所索皆施，令汝長夜利益安樂。汝等受我所施物時，如取己物，莫作他想。所以者何？我於長夜積集財物，但為汝等得利樂故。汝等今者，以無難心，於此財物隨意受取，受已，先應自正受用，修諸善法，後以此物施諸有情，亦令修善，謂令修行布施、凈戒、安忍、精進、靜慮、般若波羅蜜多，亦令安住內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦令修行四念住、四正斷、四神足、五根、五力、七等覺支、八圣道支，亦令安住苦圣諦、集滅道圣諦，亦令修行四靜慮、四無量、四無色定，亦令修行八解脫、八勝處、九次第定、十遍處，亦令修行陀羅尼門、三摩地門，亦令修行空解脫門、無相、無愿解脫門，亦令修行極喜地、離垢地、發光地、焰慧地、極難勝地、現前地、遠行地、不動地、善慧地、法云地，亦令修行五眼、六神通，亦令修行佛十力、四無所畏、四無礙解、大慈大悲大喜大舍、十八佛不共法，亦令修行無忘失法、住舍性，亦令修行一切智、道相智、一切相智。
善現！是菩薩摩訶薩如是教導諸有情已，隨其所應，復令修習諸無漏法，或令證得預流、一來、不還、阿羅漢果，或令證得獨覺菩提，或令證入諸菩薩地，或令證得所求無上正等菩提。善現！是謂菩薩摩訶薩修行布施波羅蜜多，方便善巧成熟有情，令其解脫惡趣生死，如應證得三乘涅盤。
具壽善現復白佛言：世尊！云何菩薩摩訶薩修行凈戒波羅蜜多及余菩薩摩訶薩大菩提道，方便善巧成熟有情？
佛告善現：有菩薩摩訶薩修行凈戒波羅蜜多時，方便善巧見諸有情資具匱乏，煩惱熾盛，不能修善，憐愍告言：汝等若為資緣匱乏不能修善，我當施汝飲食、衣服及臥具等種種資緣，汝等勿起煩惱惡業，應正修習布施等善。
善現！是菩薩摩訶薩安住凈戒波羅蜜多，如應攝受諸有情類，諸慳貪者，令修布施，於身命財無所顧惜；諸破戒者，令修凈戒，能正受行十善業道，住律儀戒，不破不穿，無穢無雜，亦無執取；諸瞋忿者，令修安忍，毀罵加害，心無變易；諸懈怠者，令修精進，修諸善法，如救頭然；諸散亂者，令修靜慮；諸愚癡者，令修智慧；執諸法者，令觀法空；無三十七菩提分法者，令具修行菩提分法；於四圣諦未能觀者，令修正觀；無靜慮、無量、無色定者，令具修習；無解脫、勝處、等至、遍處者，令具修行；未得陀羅尼門、三摩地門者，令速證得；未得空、無相、無愿解脫門者，令其修證；未入菩薩地者，令其趣入，能速圓滿；未得五眼、六神通者，令漸修證；未得佛十力、四無所畏、四無礙解、大慈大悲大喜大舍、十八佛不共法者，令漸修證；未得無忘失法、住舍性者，令漸修證；未得一切智、道相智、一切相智者，令漸修證。善現！是菩薩摩訶薩安住凈戒波羅蜜多，成熟有情，方便善巧，或令解脫諸惡趣苦，或令證得預流、一來、不還、阿羅漢果，或令證得獨覺菩提，或令證得所求無上正等菩提。
善現！是謂菩薩摩訶薩修行凈戒波羅蜜多，方便善巧，成熟有情，令其解脫惡趣生死，如應證得三乘涅盤。善現當知！有菩薩摩訶薩修行余四波羅蜜多及余菩薩摩訶薩大菩提道，一一皆能方便善巧，以一切善成熟有情，令其解脫惡趣生死，或令證得聲聞菩提寂滅安樂，或令證得獨覺菩提寂滅安樂，或令證得所求無上正等菩提，能盡未來利益安樂諸有情類，常無間斷。
尒時，具壽善現作是念言：何法名為菩薩摩訶薩道，諸菩薩摩訶薩安住此道，能擐種種大功德鎧，利益安樂一切有情？
佛知其念，告善現言：善現當知！布施波羅蜜多是諸菩薩摩訶薩道，凈戒、安忍、精進、靜慮、般若波羅蜜多是諸菩薩摩訶薩道；四念住是諸菩薩摩訶薩道，四正斷、四神足、五根、五力、七等覺支、八圣道支是諸菩薩摩訶薩道；內空是諸菩薩摩訶薩道，外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空是諸菩薩摩訶薩道；苦圣諦是諸菩薩摩訶薩道，集滅道圣諦是諸菩薩摩訶薩道；四靜慮是諸菩薩摩訶薩道，四無量、四無色定是諸菩薩摩訶薩道；八解脫是諸菩薩摩訶薩道，八勝處、九次第定、十遍處是諸菩薩摩訶薩道；一切陀羅尼門是諸菩薩摩訶薩道，一切三摩地門是諸菩薩摩訶薩道；空解脫門是諸菩薩摩訶薩道，無相、無愿解脫門是諸菩薩摩訶薩道；極喜地是諸菩薩摩訶薩道，離垢地、發光地、焰慧地、極難勝地、現前地、遠行地、不動地、善慧地、法云地是諸菩薩摩訶薩道；五眼是諸菩薩摩訶薩道，六神通是諸菩薩摩訶薩道；佛十力是諸菩薩摩訶薩道，四無所畏、四無礙解、大慈大悲大喜大舍、十八佛不共法是諸菩薩摩訶薩道；無忘失法是諸菩薩摩訶薩道，住舍性是諸菩薩摩訶薩道；一切智是諸菩薩摩訶薩道，道相智、一切相智是諸菩薩摩訶薩道。
復次，善現！摠一切法皆是菩薩摩訶薩道。善現！於汝意云何？頗有法諸菩薩摩訶薩所不應學？諸菩薩摩訶薩不學此法，能得無上正等菩提不？
善現答言：不也，世尊！不也，善逝！
佛言：善現！如是！如是！如汝所說。善現！定無有法諸菩薩摩訶薩所不應學，諸菩薩摩訶薩不學此法，必不能得所求無上正等菩提。何以故？善現！若菩薩摩訶薩不學一切法，終不能得一切智智。
具壽善現復白佛言：世尊！若一切法自性皆空，云何菩薩摩訶薩學一切法？將無世尊於無戲論法而作戲論，謂有諸法是此是彼，由是為是；此是世間法，此是出世間法；此是有漏法，此是無漏法；此是有為法，此是無為法；此是異生法，此是預流法，此是一來法，此是不還法，此是阿羅漢法，此是獨覺法，此是菩薩法，此是如來法？
佛告善現：如是！如是！如汝所說。諸所有法皆自性空。善現！若一切法自性不空，則應諸菩薩摩訶薩不得無上正等菩提。善現！以一切法自性皆空，是故諸菩薩摩訶薩能得無上正等菩提。
善現！如汝所言若一切法自性皆空，云何菩薩摩訶薩學一切法？將無世尊於無戲論法而作戲論，謂有諸法是此是彼，由是為是；此是世間法，此是出世法；乃至此是菩薩法，此是如來法者，善現！若諸有情知一切法皆自性空，則諸菩薩摩訶薩不應學一切法，證得無上正等菩提，為諸有情安立宣說。善現！以諸有情不知諸法皆自性空故，諸菩薩摩訶薩學一切法，證得無上正等菩提，為諸有情安立宣說。
善現！諸菩薩摩訶薩於菩薩道初修學時，應審觀察：諸法自性都不可得，唯有執著和合所作，我當審察諸法自性皆畢竟空，不應於中有所執著，謂不應執著色，不應執著受想行識；不應執著眼處，不應執著耳鼻舌身意處；不應執著色處，不應執著聲香味觸法處；不應執著眼界，不應執著耳鼻舌身意界；不應執著色界，不應執著聲香味觸法界；不應執著眼識界，不應執著耳鼻舌身意識界；不應執著眼觸，不應執著耳鼻舌身意觸；不應執著眼觸為緣所生諸受，不應執著耳鼻舌身意觸為緣所生諸受；不應執著地界，不應執著水火風空識界；不應執著因緣，不應執著等無間緣、所緣緣、增上緣；不應執著從緣所生諸法；不應執著無明，不應執著行、識、名色、六處、觸、受、愛、取、有、生、老死愁嘆苦憂惱；不應執著布施波羅蜜多，不應執著凈戒、安忍、精進、靜慮、般若波羅蜜多；不應執著內空，不應執著外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空；不應執著四念住，不應執著四正斷、四神足、五根、五力、七等覺支、八圣道支；不應執著苦圣諦，不應執著集滅道圣諦；不應執著四靜慮，不應執著四無量、四無色定；不應執著八解脫，不應執著八勝處、九次第定、十遍處；不應執著陀羅尼門，不應執著三摩地門；不應執著空解脫門，不應執著無相、無愿解脫門；不應執著極喜地，不應執著離垢地、發光地、焰慧地、極難勝地、現前地、遠行地、不動地、善慧地、法云地；不應執著五眼，不應執著六神通；不應執著佛十力，不應執著四無所畏、四無礙解、大慈大悲大喜大舍、十八佛不共法；不應執著無忘失法，不應執著住舍性；不應執著一切智，不應執著道相智、一切相智；不應執著預流果，不應執著一來、不還、阿羅漢果、獨覺菩提；不應執著一切菩薩摩訶薩行，不應執著諸佛無上正等菩提。何以故？以一切法自性皆空，空性不應執著空性，空中空性尚不可得，況有空性能執著空。善現！諸菩薩摩訶薩如是觀察一切法時，於諸法性雖無執著，而於諸法常學無倦。
善現！是菩薩摩訶薩住此學中，觀諸有情心行差別，謂審觀察是諸有情心行何處；既審觀已，如實了知彼心但行虛妄所執。尒時，菩薩便作是念：彼心既行虛妄所執，我令解脫必不為難。善現！是菩薩摩訶薩作是念已，安住般若波羅蜜多，方便善巧教授教誡諸有情言：汝等今者，皆應遠離虛妄所執，趣入正法，修諸善行。復作是言：汝等今者，應行布施波羅蜜多，當得資具無所乏少，然勿恃此而生憍逸。何以故？此中都無堅實事故。汝等今者，應行凈戒、安忍、精進、靜慮、般若波羅蜜多，然勿恃此而生憍逸。何以故？此中都無堅實事故。
汝等今者，應行內空，然勿恃此而生憍逸。何以故？此中都無堅實事故。汝等今者，應行外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，然勿恃此而生憍逸。何以故？此中都無堅實事故。
汝等今者，應行四念住，然勿恃此而生憍逸。何以故？此中都無堅實事故。汝等今者，應行四正斷、四神足、五根、五力、七等覺支、八圣道支，然勿恃此而生憍逸。何以故？此中都無堅實事故。汝等今者，應行苦圣諦，然勿恃此而生憍逸。何以故？此中都無堅實事故。汝等今者，應行集滅道圣諦，然勿恃此而生憍逸。何以故？此中都無堅實事故。
汝等今者，應行四靜慮，然勿恃此而生憍逸。何以故？此中都無堅實事故。汝等今者，應行四無量、四無色定，然勿恃此而生憍逸。何以故？此中都無堅實事故。汝等今者，應行八解脫，然勿恃此而生憍逸。何以故？此中都無堅實事故。汝等今者，應行八勝處、九次第定、十遍處，然勿恃此而生憍逸。何以故？此中都無堅實事故。
汝等今者，應行陀羅尼門，然勿恃此而生憍逸。何以故？此中都無堅實事故。汝等今者，應行三摩地門，然勿恃此而生憍逸。何以故？此中都無堅實事故。汝等今者，應行空解脫門，然勿恃此而生憍逸。何以故？此中都無堅實事故。汝等今者，應行無相、無愿解脫門，然勿恃此而生憍逸。何以故？此中都無堅實事故。
汝等今者，應行極喜地，然勿恃此而生憍逸。何以故？此中都無堅實事故。汝等今者，應行離垢地、發光地、焰慧地、極難勝地、現前地、遠行地、不動地、善慧地、法云地，然勿恃此而生憍逸。何以故？此中都無堅實事故。汝等今者，應行五眼，然勿恃此而生憍逸。何以故？此中都無堅實事故。汝等今者，應行六神通，然勿恃此而生憍逸。何以故？此中都無堅實事故。
汝等今者，應行佛十力，然勿恃此而生憍逸。何以故？此中都無堅實事故。汝等今者，應行四無所畏、四無礙解、大慈大悲大喜大舍、十八佛不共法，然勿恃此而生憍逸。何以故？此中都無堅實事故。汝等今者，應行無忘失法，然勿恃此而生憍逸。何以故？此中都無堅實事故。汝等今者，應行住舍性，然勿恃此而生憍逸。何以故？此中都無堅實事故。
汝等今者，應行一切智，然勿恃此而生憍逸。何以故？此中都無堅實事故。汝等今者，應行道相智、一切相智，然勿恃此而生憍逸。何以故？此中都無堅實事故。汝等今者，應行預流果，然勿恃此而生憍逸。何以故？此中都無堅實事故。汝等今者，應行一來、不還、阿羅漢果、獨覺菩提，然勿恃此而生憍逸。何以故？此中都無堅實事故。
汝等今者，應行一切菩薩摩訶薩行，然勿恃此而生憍逸。何以故？此中都無堅實事故。汝等今者，應行無上正等菩提，然勿恃此而生憍逸。何以故？此中都無堅實事故。善現！是菩薩摩訶薩安住般若波羅蜜多，方便善巧教授教誡諸有情時，行菩提道無所執著。何以故？一切法性不應執著，若能執著、若所執著，俱無自性，以一切法自性空故。
善現！是菩薩摩訶薩如是修行菩提道時，於一切法都無所住，以無所住而為方便，雖行布施波羅蜜多，而於其中都無所住；雖行凈戒、安忍、精進、靜慮、般若波羅蜜多，而於其中都無所住。何以故？如是自性、行者、行相一切空故。雖行內空，而於其中都無所住；雖行外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，而於其中都無所住。何以故？如是自性、行者、行相一切空故。
雖行四念住，而於其中都無所住；雖行四正斷、四神足、五根、五力、七等覺支、八圣道支，而於其中都無所住。何以故？如是自性、行者、行相一切空故。雖行苦圣諦，而於其中都無所住；雖行集滅道圣諦，而於其中都無所住。何以故？如是自性、行者、行相一切空故。
雖行四靜慮，而於其中都無所住；雖行四無量、四無色定，而於其中都無所住。何以故？如是自性、行者、行相一切空故。雖行八解脫，而於其中都無所住；雖行八勝處、九次第定、十遍處，而於其中都無所住。何以故？如是自性、行者、行相一切空故。
雖行陀羅尼門，而於其中都無所住；雖行三摩地門，而於其中都無所住。何以故？如是自性、行者、行相一切空故。雖行空解脫門，而於其中都無所住；雖行無相、無愿解脫門，而於其中都無所住。何以故？如是自性、行者、行相一切空故。
雖行極喜地，而於其中都無所住；雖行離垢地、發光地、焰慧地、極難勝地、現前地、遠行地、不動地、善慧地、法云地，而於其中都無所住。何以故？如是自性、行者、行相一切空故。雖行五眼，而於其中都無所住；雖行六神通，而於其中都無所住。何以故？如是自性、行者、行相一切空故。
雖行佛十力，而於其中都無所住；雖行四無所畏、四無礙解、大慈大悲大喜大舍、十八佛不共法，而於其中都無所住。何以故？如是自性、行者、行相一切空故。雖行無忘失法，而於其中都無所住；雖行住舍性，而於其中都無所住。何以故？如是自性、行者、行相一切空故。
雖行一切智，而於其中都無所住；雖行道相智、一切相智，而於其中都無所住。何以故？如是自性、行者、行相一切空故。雖行預流果，而於其中都無所住；雖行一來、不還、阿羅漢果、獨覺菩提，而於其中都無所住。何以故？如是自性、行者、行相一切空故。
雖行一切菩薩摩訶薩行，而於其中都無所住；雖行諸佛無上正等菩提，而於其中都無所住。何以故？如是自性、行者、行相一切空故。善現！是菩薩摩訶薩雖能得預流果，而於中不住，雖能得一來、不還、阿羅漢果、獨覺菩提，而於中不住。
時具壽善現白佛言：世尊！何因緣故，是菩薩摩訶薩雖能得預流果，而於中不住；雖能得一來、不還、阿羅漢果、獨覺菩提，而於中不住？
佛告善現：是菩薩摩訶薩有二因緣，雖能得預流果，而於中不住，雖能得一來乃至獨覺菩提，而於中不住。何等為二？一者、彼果都無自性，能住、所住俱不可得；二者、於彼不生喜足，是故不住。謂彼菩薩作是念：我定應得預流果，不應不得，然不應於中住；我定應得一來、不還、阿羅漢果、獨覺菩提，不應不得，然不應於中住。所以者何？我自初發無上正等菩提心來，於一切時，更無余想，唯求無上正等菩提。然我定當證得無上正等菩提，豈於中間應住余果？善現！是菩薩摩訶薩從初發心乃至趣入菩薩正性離生，曾無異想，但求無上正等菩提。善現！是菩薩摩訶薩從得初地乃至得第十地，曾無異想，但求無上正等菩提。善現！是菩薩摩訶薩專求無上正等菩提，於一切時，心無散亂，諸有所起身語意業，無不皆與菩提心俱。善現！是菩薩摩訶薩住菩提心，起菩提道，不為余境擾亂其心。
尒時，具壽善現白佛言：世尊！若一切法皆不生者，云何菩薩摩訶薩起菩提道？
佛告善現：如是！如是！一切法皆不生，此復云何諸無所作，無所趣者？知一切法皆不生故。
具壽善現復白佛言：世尊！豈不如來出世，若不出世，諸法法界法尒常住？
佛言：善現！如是！如是！如來出世，若不出世，諸法法界法尒常住，然諸有情不能解了諸法法界法尒常住，諸菩薩摩訶薩為饒益故，起菩提道，由菩提道拔濟有情，令永解脫生死眾苦。
時具壽善現白佛言：世尊！諸菩薩摩訶薩為用生道得菩提耶？
佛言：不也。
世尊！為用不生道得菩提耶？
佛言：不也。
世尊！為用生、不生道得菩提耶？
佛言：不也。
世尊！為用非生、非不生道得菩提耶？
佛言：不也。
具壽善現復白佛言：世尊！云何菩薩摩訶薩當得菩提？
佛告善現：不用道得菩提，亦不用非道得菩提。何以故？善現！菩提即是道，道即是菩提故。
具壽善現白佛言：世尊！若菩提即是道，道即是菩提者，豈不諸菩薩摩訶薩已得菩提道，應已得菩提？若尒，云何如來應正等覺復為彼說三十二大士相、八十隨好及佛十力、四無所畏、四無礙解、大慈大悲大喜大舍、十八佛不共法等無量佛法，令其修證？
佛告善現：於意云何？汝豈謂佛得菩提耶？
善現答言：不也，世尊！不也，善逝！何以故？世尊！佛即是菩提，菩提即是佛，故不應謂佛得菩提。
佛言：善現！如是！如是！然汝所問豈不菩薩摩訶薩已得菩提道，應已得菩提者，善現！諸菩薩摩訶薩修菩提道未得圓滿，云何可說已得菩提？善現！諸菩薩摩訶薩若已圓滿布施、凈戒、安忍、精進、靜慮、般若波羅蜜多，若已圓滿內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，若已圓滿四念住、四正斷、四神足、五根、五力、七等覺支、八圣道支，若已圓滿苦圣諦、集滅道圣諦，若已圓滿四靜慮、四無量、四無色定，若已圓滿八解脫、八勝處、九次第定、十遍處，若已圓滿陀羅尼門、三摩地門，若已圓滿空解脫門、無相、無愿解脫門，若已圓滿極喜地、離垢地、發光地、焰慧地、極難勝地、現前地、遠行地、不動地、善慧地、法云地，若已圓滿五眼、六神通，若已圓滿佛十力、四無所畏、四無礙解、大慈大悲大喜大舍、十八佛不共法，若已圓滿三十二大士相、八十隨好，若已圓滿無忘失法、住舍性，若已圓滿一切智、道相智、一切相智，若已圓滿一切菩薩摩訶薩行，若已圓滿順逆觀察十二緣起，若已圓滿一切菩薩自在神通，若已圓滿勝奢摩他、毗鉢舍那，若已圓滿一切福德智慧資糧，若已圓滿成熟有情、嚴凈佛土，若已圓滿無量無邊不可思議諸佛妙法，從此無間以一剎那金剛喻定相應妙慧，永斷一切煩惱所知二障麤重習氣相續，證得無上正等菩提，乃名如來應正等覺，於一切法得大自在，盡未來際利益安樂一切有情。
尒時，具壽善現白佛言：世尊！云何菩薩摩訶薩嚴凈佛土？
佛告善現：若菩薩摩訶薩從初發心乃至究竟，常自清凈身麤重、語麤重、意麤重，亦清凈他身麤重、語麤重、意麤重，是菩薩摩訶薩清凈自他三麤重故，則能嚴凈所求佛土。
具壽善現復白佛言：世尊！何謂菩薩摩訶薩身語意麤重？
佛告善現：若害生命、若不與取、若欲邪行，如是不善諸身惡行，是名菩薩摩訶薩身麤重。若虛誑語、若離間語、若麤惡語、若雜穢語，如是不善諸語惡行，是名菩薩摩訶薩語麤重。若貪欲、若瞋恚、若邪見，如是不善諸意惡行，是名菩薩摩訶薩意麤重。
復次，善現！若菩薩摩訶薩戒薀、定薀、慧薀、解脫薀、解脫智見薀皆不清凈，亦名麤重。復次，善現！若菩薩摩訶薩慳貪心、犯戒心、忿恚心、懈怠心、散亂心、惡慧心，亦名麤重。復次，善現！若菩薩摩訶薩遠離四念住、四正斷、四神足、五根、五力、七等覺支、八圣道支，亦名麤重。
復次，善現！若菩薩摩訶薩遠離內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空，亦名麤重。復次，善現！若菩薩摩訶薩遠離苦集滅道圣諦，亦名麤重。復次，善現！若菩薩摩訶薩遠離四靜慮、四無量、四無色定，亦名麤重。
復次，善現！若菩薩摩訶薩遠離八解脫、八勝處、九次第定、十遍處，亦名麤重。復次，善現！若菩薩摩訶薩遠離陀羅尼門、三摩地門，亦名麤重。復次，善現！若菩薩摩訶薩遠離空、無相、無愿解脫門，亦名麤重。
復次，善現！若菩薩摩訶薩遠離菩薩摩訶薩地，亦名麤重。復次，善現！若菩薩摩訶薩遠離五眼、六神通，亦名麤重。復次，善現！若菩薩摩訶薩遠離佛十力、四無所畏、四無礙解、大慈大悲大喜大舍、十八佛不共法，亦名麤重。
復次，善現！若菩薩摩訶薩遠離無忘失法、住舍性，亦名麤重。復次，善現！若菩薩摩訶薩遠離一切智、道相智、一切相智，亦名麤重。復次，善現！若菩薩摩訶薩遠離菩薩摩訶薩行、諸佛無上正等菩提，亦名麤重。復次，善現！若菩薩摩訶薩貪預流果證、或一來果證、或不還果證、或阿羅漢果證、或獨覺菩提證，亦名麤重。
復次，善現！若菩薩摩訶薩起色想，起受想行識想，亦名麤重；起眼處想，起耳鼻舌身意處想，亦名麤重；起色處想，起聲香味觸法處想，亦名麤重；起眼界想，起耳鼻舌身意界想，亦名麤重；起色界想，起聲香味觸法界想，亦名麤重；起眼識界想，起耳鼻舌身意識界想，亦名麤重；起眼觸想，起耳鼻舌身意觸想，亦名麤重；起眼觸為緣所生諸受想，起耳鼻舌身意觸為緣所生諸受想，亦名麤重；起地界想，起水火風空識界想，亦名麤重；起因緣想，起等無間緣、所緣緣、增上緣想，亦名麤重；起從緣所生諸法想，亦名麤重；起無明想，起行、識、名色、六處、觸、受、愛、取、有、生、老死愁嘆苦憂惱想，亦名麤重；起布施波羅蜜多想，起凈戒、安忍、精進、靜慮、般若波羅蜜多想，亦名麤重；起內空想，起外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空想，亦名麤重；起四念住想，起四正斷、四神足、五根、五力、七等覺支、八圣道支想，亦名麤重；起苦圣諦想，起集滅道圣諦想，亦名麤重；起四靜慮想，起四無量、四無色定想，亦名麤重；起八解脫想，起八勝處、九次第定、十遍處想，亦名麤重；起陀羅尼門想，起三摩地門想，亦名麤重；起空解脫門想，起無相、無愿解脫門想，亦名麤重；起極喜地想，起離垢地、發光地、焰慧地、極難勝地、現前地、遠行地、不動地、善慧地、法云地想，亦名麤重；起五眼想，起六神通想，亦名麤重；起佛十力想，起四無所畏、四無礙解、大慈大悲大喜大舍、十八佛不共法想，亦名麤重；起三十二大士相想，起八十隨好想，亦名麤重；起無忘失法想，起住舍性想，亦名麤重；起一切智想，起道相智、一切相智想，亦名麤重；起預流果想，起一來、不還、阿羅漢果、獨覺菩提想，亦名麤重；起一切菩薩摩訶薩行想，起諸佛無上正等菩提想，亦名麤重；起異生想，起聲聞想、獨覺想、菩薩想、如來想，亦名麤重；起地獄想，起傍生想、鬼界想、天想、人想、男想、女想，亦名麤重；起欲界想、色界想、無色界想，起善想、不善想、無記想，起世間想、出世間想，起有漏想、無漏想，起有為想、無為想，亦名麤重。善現！諸如是等無量無邊執著諸法補特伽羅虛妄分別，及所等起身語意業，并彼種類無堪住性，皆名麤重。
善現！是菩薩摩訶薩遠離如是所說麤重，自行布施波羅蜜多，亦教他行布施波羅蜜多。若諸有情須食與食，須飲與飲，須衣服與衣服，須車乘與車乘，須舍宅與舍宅，須僮仆與僮仆，須侍衛與侍衛，須花香與花香，須嚴具與嚴具，須幢蓋與幢蓋，須伎樂與伎樂，須臥具與臥具，須燈明與燈明，須床座與床座，隨諸所須種種資具，隨時隨處皆悉施與，如自所行，教他亦尒。如是施已，持此善根，與諸有情平等共有，回向所求嚴凈佛土，令速圓滿，利樂有情。
善現！是菩薩摩訶薩自行凈戒波羅蜜多，亦教他行凈戒波羅蜜多；自行安忍波羅蜜多，亦教他行安忍波羅蜜多；自行精進波羅蜜多，亦教他行精進波羅蜜多；自行靜慮波羅蜜多，亦教他行靜慮波羅蜜多；自行般若波羅蜜多，亦教他行般若波羅蜜多。是菩薩摩訶薩作此事已，持是善根，與諸有情平等共有，回向所求嚴凈佛土，令速圓滿，利樂有情。