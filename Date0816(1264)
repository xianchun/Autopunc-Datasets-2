正說如是真如相時，於此三千大千世界六種變動：東踴西沒，西踴東沒，南踴北沒，北踴南沒，中踴邊沒，邊踴中沒。時欲、色界諸天子，復以天上多揭羅香、多摩羅香、栴檀香末，及以天上嗢鉢羅華、鉢特摩華、拘某陀華、奔茶利華、美妙香華、美妙音華、大美妙音華，奉散世尊及善現上，而白佛言：甚奇！世尊！未曾有也。上座善現由真如故，隨如來生。
尒時，善現告欲、色界諸天子言：天子當知！上座善現不由色故，隨如來生；不由色真如故，隨如來生。不離色故，隨如來生；不離色真如故，隨如來生。不由受想行識故，隨如來生；不由受想行識真如故，隨如來生。不離受想行識故，隨如來生；不離受想行識真如故，隨如來生。
天子當知！上座善現不由眼處故，隨如來生；不由眼處真如故，隨如來生。不離眼處故，隨如來生；不離眼處真如故，隨如來生。不由耳鼻舌身意處故，隨如來生；不由耳鼻舌身意處真如故，隨如來生。不離耳鼻舌身意處故，隨如來生；不離耳鼻舌身意處真如故，隨如來生。
天子當知！上座善現不由色處故，隨如來生；不由色處真如故，隨如來生。不離色處故，隨如來生；不離色處真如故，隨如來生。不由聲香味觸法處故，隨如來生；不由聲香味觸法處真如故，隨如來生。不離聲香味觸法處故，隨如來生；不離聲香味觸法處真如故，隨如來生。
天子當知！上座善現不由眼界故，隨如來生；不由眼界真如故，隨如來生。不離眼界故，隨如來生；不離眼界真如故，隨如來生。不由耳鼻舌身意界故，隨如來生；不由耳鼻舌身意界真如故，隨如來生。不離耳鼻舌身意界故，隨如來生；不離耳鼻舌身意界真如故，隨如來生。
天子當知！上座善現不由色界故，隨如來生；不由色界真如故，隨如來生。不離色界故，隨如來生；不離色界真如故，隨如來生。不由聲香味觸法界故，隨如來生；不由聲香味觸法界真如故，隨如來生。不離聲香味觸法界故，隨如來生；不離聲香味觸法界真如故，隨如來生。
天子當知！上座善現不由眼識界故，隨如來生；不由眼識界真如故，隨如來生。不離眼識界故，隨如來生；不離眼識界真如故，隨如來生。不由耳鼻舌身意識界故，隨如來生；不由耳鼻舌身意識界真如故，隨如來生。不離耳鼻舌身意識界故，隨如來生；不離耳鼻舌身意識界真如故，隨如來生。
天子當知！上座善現不由眼觸故，隨如來生；不由眼觸真如故，隨如來生。不離眼觸故，隨如來生；不離眼觸真如故，隨如來生。不由耳鼻舌身意觸故，隨如來生；不由耳鼻舌身意觸真如故，隨如來生。不離耳鼻舌身意觸故，隨如來生；不離耳鼻舌身意觸真如故，隨如來生。
天子當知！上座善現不由眼觸為緣所生諸受故，隨如來生；不由眼觸為緣所生諸受真如故，隨如來生。不離眼觸為緣所生諸受故，隨如來生；不離眼觸為緣所生諸受真如故，隨如來生。不由耳鼻舌身意觸為緣所生諸受故，隨如來生；不由耳鼻舌身意觸為緣所生諸受真如故，隨如來生。不離耳鼻舌身意觸為緣所生諸受故，隨如來生；不離耳鼻舌身意觸為緣所生諸受真如故，隨如來生。
天子當知！上座善現不由地界故，隨如來生；不由地界真如故，隨如來生。不離地界故，隨如來生；不離地界真如故，隨如來生。不由水火風空識界故，隨如來生；不由水火風空識界真如故，隨如來生。不離水火風空識界故，隨如來生；不離水火風空識界真如故，隨如來生。
天子當知！上座善現不由無明故，隨如來生；不由無明真如故，隨如來生。不離無明故，隨如來生；不離無明真如故，隨如來生。不由行、識、名色、六處、觸、受、愛、取、有、生、老死故，隨如來生；不由行乃至老死真如故，隨如來生。不離行乃至老死故，隨如來生；不離行乃至老死真如故，隨如來生。
天子當知！上座善現不由我故，隨如來生；不由我真如故，隨如來生。不離我故，隨如來生；不離我真如故，隨如來生。不由有情、命者、生者、養者、士夫、補特伽羅、意生、儒童、作者、受者、知者、見者故，隨如來生；不由有情乃至見者真如故，隨如來生。不離有情乃至見者故，隨如來生；不離有情乃至見者真如故，隨如來生。
天子當知！上座善現不由布施波羅蜜多故，隨如來生；不由布施波羅蜜多真如故，隨如來生。不離布施波羅蜜多故，隨如來生；不離布施波羅蜜多真如故，隨如來生。不由凈戒、安忍、精進、靜慮、般若波羅蜜多故，隨如來生；不由凈戒乃至般若波羅蜜多真如故，隨如來生。不離凈戒乃至般若波羅蜜多故，隨如來生；不離凈戒乃至般若波羅蜜多真如故，隨如來生。
天子當知！上座善現不由內空故，隨如來生；不由內空真如故，隨如來生。不離內空故，隨如來生；不離內空真如故，隨如來生。不由外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空故，隨如來生；不由外空乃至無性自性空真如故，隨如來生。不離外空乃至無性自性空故，隨如來生；不離外空乃至無性自性空真如故，隨如來生。
天子當知！上座善現不由真如故，隨如來生；不由真如真如故，隨如來生。不離真如故，隨如來生；不離真如真如故，隨如來生。不由法界、法性、不虛妄性、不變異性、平等性、離生性、法定、法住、實際、虛空界、不思議界故，隨如來生；不由法界乃至不思議界真如故，隨如來生。不離法界乃至不思議界故，隨如來生；不離法界乃至不思議界真如故，隨如來生。
天子當知！上座善現不由四念住故，隨如來生；不由四念住真如故，隨如來生。不離四念住故，隨如來生；不離四念住真如故，隨如來生。不由四正斷、四神足、五根、五力、七等覺支、八圣道支故，隨如來生；不由四正斷乃至八圣道支真如故，隨如來生。不離四正斷乃至八圣道支故，隨如來生；不離四正斷乃至八圣道支真如故，隨如來生。
天子當知！上座善現不由苦圣諦故，隨如來生；不由苦圣諦真如故，隨如來生。不離苦圣諦故，隨如來生；不離苦圣諦真如故，隨如來生。不由集滅道圣諦故，隨如來生；不由集滅道圣諦真如故，隨如來生。不離集滅道圣諦故，隨如來生；不離集滅道圣諦真如故，隨如來生。
天子當知！上座善現不由四靜慮故，隨如來生；不由四靜慮真如故，隨如來生。不離四靜慮故，隨如來生；不離四靜慮真如故，隨如來生。不由四無量、四無色定故，隨如來生；不由四無量、四無色定真如故，隨如來生。不離四無量、四無色定故，隨如來生；不離四無量、四無色定真如故，隨如來生。
天子當知！上座善現不由八解脫故，隨如來生；不由八解脫真如故，隨如來生。不離八解脫故，隨如來生；不離八解脫真如故，隨如來生。不由八勝處、九次第定、十遍處故，隨如來生；不由八勝處、九次第定、十遍處真如故，隨如來生。不離八勝處、九次第定、十遍處故，隨如來生；不離八勝處、九次第定、十遍處真如故，隨如來生。
天子當知！上座善現不由空解脫門故，隨如來生；不由空解脫門真如故，隨如來生。不離空解脫門故，隨如來生；不離空解脫門真如故，隨如來生。不由無相、無愿解脫門故，隨如來生；不由無相、無愿解脫門真如故，隨如來生。不離無相、無愿解脫門故，隨如來生；不離無相、無愿解脫門真如故，隨如來生。
天子當知！上座善現不由五眼故，隨如來生；不由五眼真如故，隨如來生。不離五眼故，隨如來生；不離五眼真如故，隨如來生。不由六神通故，隨如來生；不由六神通真如故，隨如來生。不離六神通故，隨如來生；不離六神通真如故，隨如來生。
天子當知！上座善現不由三摩地門故，隨如來生；不由三摩地門真如故，隨如來生。不離三摩地門故，隨如來生；不離三摩地門真如故，隨如來生。不由陀羅尼門故，隨如來生；不由陀羅尼門真如故，隨如來生。不離陀羅尼門故，隨如來生；不離陀羅尼門真如故，隨如來生。
天子當知！上座善現不由佛十力故，隨如來生；不由佛十力真如故，隨如來生。不離佛十力故，隨如來生；不離佛十力真如故，隨如來生。不由四無所畏、四無礙解、大慈大悲大喜大舍、十八佛不共法故，隨如來生；不由四無所畏乃至十八佛不共法真如故，隨如來生。不離四無所畏乃至十八佛不共法故，隨如來生；不離四無所畏乃至十八佛不共法真如故，隨如來生。
天子當知！上座善現不由預流果故，隨如來生；不由預流果真如故，隨如來生。不離預流果故，隨如來生；不離預流果真如故，隨如來生。不由一來、不還、阿羅漢果故，隨如來生；不由一來、不還、阿羅漢果真如故，隨如來生。不離一來、不還、阿羅漢果故，隨如來生；不離一來、不還、阿羅漢果真如故，隨如來生。
天子當知！上座善現不由獨覺菩提故，隨如來生；不由獨覺菩提真如故，隨如來生。不離獨覺菩提故，隨如來生；不離獨覺菩提真如故，隨如來生。
天子當知！上座善現不由一切智故，隨如來生；不由一切智真如故，隨如來生。不離一切智故，隨如來生；不離一切智真如故，隨如來生。不由道相智、一切相智故，隨如來生；不由道相智、一切相智真如故，隨如來生。不離道相智、一切相智故，隨如來生；不離道相智、一切相智真如故，隨如來生。
天子當知！上座善現不由有為故，隨如來生；不由有為真如故，隨如來生。不離有為故，隨如來生；不離有為真如故，隨如來生。
天子當知！上座善現不由無為故，隨如來生；不由無為真如故，隨如來生。不離無為故，隨如來生；不離無為真如故，隨如來生。何以故？諸天子！是一切法都無所有，諸隨生者、若所隨生、由此隨生及隨生處皆不可得。
尒時，具壽舍利子白佛言：世尊！諸法真如、法界、法性、不虛妄性、不變異性、平等性、離生性、法定、法住、實際、虛空界、不思議界皆最甚深。
世尊！此中色不可得，色真如亦不可得。何以故？此中色尚不可得，況有色真如可得。此中受想行識不可得，受想行識真如亦不可得。何以故？此中受想行識尚不可得，況有受想行識真如可得。
世尊！此中眼處不可得，眼處真如亦不可得。何以故？此中眼處尚不可得，況有眼處真如可得。此中耳鼻舌身意處不可得，耳鼻舌身意處真如亦不可得。何以故？此中耳鼻舌身意處尚不可得，況有耳鼻舌身意處真如可得。
世尊！此中色處不可得，色處真如亦不可得。何以故？此中色處尚不可得，況有色處真如可得。此中聲香味觸法處不可得，聲香味觸法處真如亦不可得。何以故？此中聲香味觸法處尚不可得，況有聲香味觸法處真如可得。
世尊！此中眼界不可得，眼界真如亦不可得。何以故？此中眼界尚不可得，況有眼界真如可得。此中耳鼻舌身意界不可得，耳鼻舌身意界真如亦不可得。何以故？此中耳鼻舌身意界尚不可得，況有耳鼻舌身意界真如可得。
世尊！此中色界不可得，色界真如亦不可得。何以故？此中色界尚不可得，況有色界真如可得。此中聲香味觸法界不可得，聲香味觸法界真如亦不可得。何以故？此中聲香味觸法界尚不可得，況有聲香味觸法界真如可得。
世尊！此中眼識界不可得，眼識界真如亦不可得。何以故？此中眼識界尚不可得，況有眼識界真如可得。此中耳鼻舌身意識界不可得，耳鼻舌身意識界真如亦不可得。何以故？此中耳鼻舌身意識界尚不可得，況有耳鼻舌身意識界真如可得。
世尊！此中眼觸不可得，眼觸真如亦不可得。何以故？此中眼觸尚不可得，況有眼觸真如可得。此中耳鼻舌身意觸不可得，耳鼻舌身意觸真如亦不可得。何以故？此中耳鼻舌身意觸尚不可得，況有耳鼻舌身意觸真如可得。
世尊！此中眼觸為緣所生諸受不可得，眼觸為緣所生諸受真如亦不可得。何以故？此中眼觸為緣所生諸受尚不可得，況有眼觸為緣所生諸受真如可得。此中耳鼻舌身意觸為緣所生諸受不可得，耳鼻舌身意觸為緣所生諸受真如亦不可得。何以故？此中耳鼻舌身意觸為緣所生諸受尚不可得，況有耳鼻舌身意觸為緣所生諸受真如可得。
世尊！此中地界不可得，地界真如亦不可得。何以故？此中地界尚不可得，況有地界真如可得。此中水火風空識界不可得，水火風空識界真如亦不可得。何以故？此中水火風空識界尚不可得，況有水火風空識界真如可得。
世尊！此中無明不可得，無明真如亦不可得。何以故？此中無明尚不可得，況有無明真如可得。此中行、識、名色、六處、觸、受、愛、取、有、生、老死不可得，行乃至老死真如亦不可得。何以故？此中行乃至老死尚不可得，況有行乃至老死真如可得。
世尊！此中布施波羅蜜多不可得，布施波羅蜜多真如亦不可得。何以故？此中布施波羅蜜多尚不可得，況有布施波羅蜜多真如可得。此中凈戒、安忍、精進、靜慮、般若波羅蜜多不可得，凈戒乃至般若波羅蜜多真如亦不可得。何以故？此中凈戒乃至般若波羅蜜多尚不可得，況有凈戒乃至般若波羅蜜多真如可得。
世尊！此中內空不可得，內空真如亦不可得。何以故？此中內空尚不可得，況有內空真如可得。此中外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不可得，外空乃至無性自性空真如亦不可得。何以故？此中外空乃至無性自性空尚不可得，況有外空乃至無性自性空真如可得。
世尊！此中真如不可得，真如真如亦不可得。何以故？此中真如尚不可得，況有真如真如可得。此中法界、法性、不虛妄性、不變異性、平等性、離生性、法定、法住、實際、虛空界、不思議界不可得，法界乃至不思議界真如亦不可得。何以故？此中法界乃至不思議界尚不可得，況有法界乃至不思議界真如可得。
世尊！此中四念住不可得，四念住真如亦不可得。何以故？此中四念住尚不可得，況有四念住真如可得。此中四正斷、四神足、五根、五力、七等覺支、八圣道支不可得，四正斷乃至八圣道支真如亦不可得。何以故？此中四正斷乃至八圣道支尚不可得，況有四正斷乃至八圣道支真如可得。
世尊！此中苦圣諦不可得，苦圣諦真如亦不可得。何以故？此中苦圣諦尚不可得，況有苦圣諦真如可得。此中集滅道圣諦不可得，集滅道圣諦真如亦不可得。何以故？此中集滅道圣諦尚不可得，況有集滅道圣諦真如可得。
世尊！此中四靜慮不可得，四靜慮真如亦不可得。何以故？此中四靜慮尚不可得，況有四靜慮真如可得。此中四無量、四無色定不可得，四無量、四無色定真如亦不可得。何以故？此中四無量、四無色定尚不可得，況有四無量、四無色定真如可得。
世尊！此中八解脫不可得，八解脫真如亦不可得。何以故？此中八解脫尚不可得，況有八解脫真如可得。此中八勝處、九次第定、十遍處不可得，八勝處、九次第定、十遍處真如亦不可得。何以故？此中八勝處、九次第定、十遍處尚不可得，況有八勝處、九次第定、十遍處真如可得。
世尊！此中空解脫門不可得，空解脫門真如亦不可得。何以故？此中空解脫門尚不可得，況有空解脫門真如可得。此中無相、無愿解脫門不可得，無相、無愿解脫門真如亦不可得。何以故？此中無相、無愿解脫門尚不可得，況有無相、無愿解脫門真如可得。
世尊！此中五眼不可得，五眼真如亦不可得。何以故？此中五眼尚不可得，況有五眼真如可得。此中六神通不可得，六神通真如亦不可得。何以故？此中六神通尚不可得，況有六神通真如可得。
世尊！此中三摩地門不可得，三摩地門真如亦不可得。何以故？此中三摩地門尚不可得，況有三摩地門真如可得。此中陀羅尼門不可得，陀羅尼門真如亦不可得。何以故？此中陀羅尼門尚不可得，況有陀羅尼門真如可得。
世尊！此中佛十力不可得，佛十力真如亦不可得。何以故？此中佛十力尚不可得，況有佛十力真如可得。此中四無所畏、四無礙解、大慈大悲大喜大舍、十八佛不共法不可得，四無所畏乃至十八佛不共法真如亦不可得。何以故？此中四無所畏乃至十八佛不共法尚不可得，況有四無所畏乃至十八佛不共法真如可得。
世尊！此中預流果不可得，預流果真如亦不可得。何以故？此中預流果尚不可得，況有預流果真如可得。此中一來、不還、阿羅漢果不可得，一來、不還、阿羅漢果真如亦不可得。何以故？此中一來、不還、阿羅漢果尚不可得，況有一來、不還、阿羅漢果真如可得。
世尊！此中獨覺菩提不可得，獨覺菩提真如亦不可得。何以故？此中獨覺菩提尚不可得，況有獨覺菩提真如可得。
世尊！此中一切智不可得，一切智真如亦不可得。何以故？此中一切智尚不可得，況有一切智真如可得。此中道相智、一切相智不可得，道相智、一切相智真如亦不可得。何以故？此中道相智、一切相智尚不可得，況有道相智、一切相智真如可得。
佛言：舍利子！如是！如是！如汝所說。諸法真如、法界、法性、不虛妄性、不變異性、平等性、離生性、法定、法住、實際、虛空界、不思議界皆最甚深。
舍利子！此中色不可得，色真如亦不可得。何以故？此中色尚不可得，況有色真如可得。此中受想行識不可得，受想行識真如亦不可得。何以故？此中受想行識尚不可得，況有受想行識真如可得。
舍利子！此中眼處不可得，眼處真如亦不可得。何以故？此中眼處尚不可得，況有眼處真如可得。此中耳鼻舌身意處不可得，耳鼻舌身意處真如亦不可得。何以故？此中耳鼻舌身意處尚不可得，況有耳鼻舌身意處真如可得。
舍利子！此中色處不可得，色處真如亦不可得。何以故？此中色處尚不可得，況有色處真如可得。此中聲香味觸法處不可得，聲香味觸法處真如亦不可得。何以故？此中聲香味觸法處尚不可得，況有聲香味觸法處真如可得。
舍利子！此中眼界不可得，眼界真如亦不可得。何以故？此中眼界尚不可得，況有眼界真如可得。此中耳鼻舌身意界不可得，耳鼻舌身意界真如亦不可得。何以故？此中耳鼻舌身意界尚不可得，況有耳鼻舌身意界真如可得。
舍利子！此中色界不可得，色界真如亦不可得。何以故？此中色界尚不可得，況有色界真如可得。此中聲香味觸法界不可得，聲香味觸法界真如亦不可得。何以故？此中聲香味觸法界尚不可得，況有聲香味觸法界真如可得。
舍利子！此中眼識界不可得，眼識界真如亦不可得。何以故？此中眼識界尚不可得，況有眼識界真如可得。此中耳鼻舌身意識界不可得，耳鼻舌身意識界真如亦不可得。何以故？此中耳鼻舌身意識界尚不可得，況有耳鼻舌身意識界真如可得。
舍利子！此中眼觸不可得，眼觸真如亦不可得。何以故？此中眼觸尚不可得，況有眼觸真如可得。此中耳鼻舌身意觸不可得，耳鼻舌身意觸真如亦不可得。何以故？此中耳鼻舌身意觸尚不可得，況有耳鼻舌身意觸真如可得。
舍利子！此中眼觸為緣所生諸受不可得，眼觸為緣所生諸受真如亦不可得。何以故？此中眼觸為緣所生諸受尚不可得，況有眼觸為緣所生諸受真如可得。此中耳鼻舌身意觸為緣所生諸受不可得，耳鼻舌身意觸為緣所生諸受真如亦不可得。何以故？此中耳鼻舌身意觸為緣所生諸受尚不可得，況有耳鼻舌身意觸為緣所生諸受真如可得。
舍利子！此中地界不可得，地界真如亦不可得。何以故？此中地界尚不可得，況有地界真如可得。此中水火風空識界不可得，水火風空識界真如亦不可得。何以故？此中水火風空識界尚不可得，況有水火風空識界真如可得。
舍利子！此中無明不可得，無明真如亦不可得。何以故？此中無明尚不可得，況有無明真如可得。此中行、識、名色、六處、觸、受、愛、取、有、生、老死不可得，行乃至老死真如亦不可得。何以故？此中行乃至老死尚不可得，況有行乃至老死真如可得。
舍利子！此中布施波羅蜜多不可得，布施波羅蜜多真如亦不可得。何以故？此中布施波羅蜜多尚不可得，況有布施波羅蜜多真如可得。此中凈戒、安忍、精進、靜慮、般若波羅蜜多不可得，凈戒乃至般若波羅蜜多真如亦不可得。何以故？此中凈戒乃至般若波羅蜜多尚不可得，況有凈戒乃至般若波羅蜜多真如可得。
舍利子！此中內空不可得，內空真如亦不可得。何以故？此中內空尚不可得，況有內空真如可得。此中外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不可得，外空乃至無性自性空真如亦不可得。何以故？此中外空乃至無性自性空尚不可得，況有外空乃至無性自性空真如可得。
舍利子！此中真如不可得，真如真如亦不可得。何以故？此中真如尚不可得，況有真如真如可得。此中法界、法性、不虛妄性、不變異性、平等性、離生性、法定、法住、實際、虛空界、不思議界不可得，法界乃至不思議界真如亦不可得。何以故？此中法界乃至不思議界尚不可得，況有法界乃至不思議界真如可得。
舍利子！此中四念住不可得，四念住真如亦不可得。何以故？此中四念住尚不可得，況有四念住真如可得。此中四正斷、四神足、五根、五力、七等覺支、八圣道支不可得，四正斷乃至八圣道支真如亦不可得。何以故？此中四正斷乃至八圣道支尚不可得，況有四正斷乃至八圣道支真如可得。
舍利子！此中苦圣諦不可得，苦圣諦真如亦不可得。何以故？此中苦圣諦尚不可得，況有苦圣諦真如可得。此中集滅道圣諦不可得，集滅道圣諦真如亦不可得。何以故？此中集滅道圣諦尚不可得，況有集滅道圣諦真如可得。
舍利子！此中四靜慮不可得，四靜慮真如亦不可得。何以故？此中四靜慮尚不可得，況有四靜慮真如可得。此中四無量、四無色定不可得，四無量、四無色定真如亦不可得。何以故？此中四無量、四無色定尚不可得，況有四無量、四無色定真如可得。
舍利子！此中八解脫不可得，八解脫真如亦不可得。何以故？此中八解脫尚不可得，況有八解脫真如可得。此中八勝處、九次第定、十遍處不可得，八勝處、九次第定、十遍處真如亦不可得。何以故？此中八勝處、九次第定、十遍處尚不可得，況有八勝處、九次第定、十遍處真如可得。
舍利子！此中空解脫門不可得，空解脫門真如亦不可得。何以故？此中空解脫門尚不可得，況有空解脫門真如可得。此中無相、無愿解脫門不可得，無相、無愿解脫門真如亦不可得。何以故？此中無相、無愿解脫門尚不可得，況有無相、無愿解脫門真如可得。
舍利子！此中五眼不可得，五眼真如亦不可得。何以故？此中五眼尚不可得，況有五眼真如可得。此中六神通不可得，六神通真如亦不可得。何以故？此中六神通尚不可得，況有六神通真如可得。
舍利子！此中三摩地門不可得，三摩地門真如亦不可得。何以故？此中三摩地門尚不可得，況有三摩地門真如可得。此中陀羅尼門不可得，陀羅尼門真如亦不可得。何以故？此中陀羅尼門尚不可得，況有陀羅尼門真如可得。
舍利子！此中佛十力不可得，佛十力真如亦不可得。何以故？此中佛十力尚不可得，況有佛十力真如可得。此中四無所畏、四無礙解、大慈大悲大喜大舍、十八佛不共法不可得，四無所畏乃至十八佛不共法真如亦不可得。何以故？此中四無所畏乃至十八佛不共法尚不可得，況有四無所畏乃至十八佛不共法真如可得。
舍利子！此中預流果不可得，預流果真如亦不可得。何以故？此中預流果尚不可得，況有預流果真如可得。此中一來、不還、阿羅漢果不可得，一來、不還、阿羅漢果真如亦不可得。何以故？此中一來、不還、阿羅漢果尚不可得，況有一來、不還、阿羅漢果真如可得。
舍利子！此中獨覺菩提不可得，獨覺菩提真如亦不可得。何以故？此中獨覺菩提尚不可得，況有獨覺菩提真如可得。
舍利子！此中一切智不可得，一切智真如亦不可得。何以故？此中一切智尚不可得，況有一切智真如可得。此中道相智、一切相智不可得，道相智、一切相智真如亦不可得。何以故？此中道相智、一切相智尚不可得，況有道相智、一切相智真如可得。說此真如相時，眾中萬二千苾芻諸漏永盡，心得解脫，成阿羅漢，五百苾芻尼遠塵離垢，於諸法中生凈法眼，五千菩薩摩訶薩得無生法忍，六萬菩薩諸漏永盡，心得解脫，成阿羅漢。
尒時，佛告舍利子言：此六萬菩薩已於過去親近供養五百諸佛，一一佛所發弘誓愿，正信出家，雖修布施、凈戒、安忍、精進、靜慮，而不攝受般若波羅蜜多，亦不攝受方便善巧力故，起別異想，行別異行。修布施時，作如是念：此是布施，此是財物，此是受者，我能行施。修凈戒時，作如是念：此是凈戒，此是罪業，此所護境，我能持戒。修安忍時，作如是念：此是安忍，此是忍障，此所忍境，我能安忍。修精進時，作如是念：此是精進，此是懈怠，此是所為，我能精進。修靜慮時，作如是念：此是靜慮，此是散動，此是所為，我能修定。彼離般若波羅蜜多及離方便善巧力故，依別異想而行布施、凈戒、安忍、精進、靜慮別異之行。由別異想、別異行故，不得入菩薩正性離生位，由不得入菩薩正性離生位故，得預流果，漸次乃至阿羅漢果。舍利子！此諸菩薩雖有菩薩道空、無相、無愿解脫門，而遠離般若波羅蜜多及方便善巧力故，於實際作證，取聲聞果。