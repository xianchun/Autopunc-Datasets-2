泉字靈長，扶風人，建中時官范陽功曹檢校戶部員外郎汴宋節度參謀。
古者造書契，代結繩，初假達情，浸乎競美。自時厥後，迭代沿革，樸散務繁，源流遂廣，漸備楷法，區別妍媸。洎於我唐天寶末，國有寇難，府庫傾覆，散墜閭閻。而興複京都，所司徵購，得春歸者蓋寡矣。餘至德中往往偶見，祛積年之遐想，駭此生之新觀，雖欣鄙夫之幸遇，實為吾君之痛惜，恨沈草莽，上達無階。因記彼而固求，願沽諸而善價。然為監臨動靜，公私留遷，徒暫披玩，終歸他室。今記前後所親見者，並今朝自武德以來，迄於乾元之始，翰墨之妙，可入品流者，鹹備書之，。並錯綜優劣，直道公論。或理盡名言，即外假興喻，雖闕標舊品，而畢寄斯文，刊訛誤於形聲，定目存於指掌。其所不睹，空居名額，並世所傳拓者，不敢憑推，一皆略焉。其辭曰：
嚐考古而閱史，病賤目而貴耳，述勳庸而任人，揮翰墨而由已。則知親矚延想，如見君子，量風雅之足憑，奚卷舒之能已？古猶今也，斯得美矣。雖六藝之末曰書，而四人之首曰士：書資士以為用，士假書而有始。豈特長光價於一朝，適容貌於千里？篆則周史籀，秦李斯，漢蔡邕，當代稱之，俱遺芳刻石，永播清規。籀之狀也，若生動而神憑，通自然而無涯，遠則虹紳結絡，邇則瓊樹離披。斯之法也，驅妙思而變古，立後學之宗祖，如殘雪滴溜，映朱檻而垂冰；蔓木含芳，貫綠林以直繩。伯喈三體，八分二篆，棨戟彎弧，星流電轉，纖逾植發，峻極層巘。周秦漢之三賢，餘目驗之所先，石雖貞而雲亡，紙可寄而保傳，。草分章體，肇起伯度，時君重而立名，自我行而作故，掣波循利，創質畜怒，。魏之仲將，奮藻獨步，或迸泉湧溢，或錯玉班賦，跡遺情忘，契入神悟。然而負才藝，履危懼，膏明自煎，鬢發改素。生非其代，痛惜不遇，名微格高，複見叔茂。體裁簡約，肌骨豐雩，如空凝斷雲，水泛連鷺，。挹子元之環跡，高子上之雄神，量蘊文儒，才苞古真。或寄詞達禮，任道懷仁；或仰則鍾繇，平視衛臻。如晴郊駟馬，維嶽降神，。觀士季之軌轍，審鍾家之超越，將遺古而偕能，與象賢而蹈拙，如後生之可畏，實氣藎於前哲，。吳則廣陵休明，樸質古情，難以窮真，非可學成，似龍蠖蟄啟，伸盤複行，。賀氏興伯，同時共體，瘠而不，疏逸而寡禮，等殊皇賀，品類兄弟，。司馬氏之受禪，炎為帝祖，偉哉齊王，手跡目睹。翰墨之外，仁賢是優，重則突兀嵩華，輕則參差鬥牛，。
逮乎龍化東遷，景文興嗣，天然俊傑，毫翰英異。元帝之用筆可觀，世瑜之呈規仰似，如發硎刃虎駭鶚眙，懦夫喪精，劍客得誌，。成帝則生知草意，穎悟通諳，光使畏魄，青疑過藍。勁力外爽，古風內含，若雲開而乍睹晴日，泉落而懸歸碧潭，。康帝則幼少閑慢，迥出凡境，駟馬安車，不尚馳騁，。真率孝武，不規不矩，氣有餘高，體無所主，若露滋蔓草，風送驟雨，。赳赳道叔，遠淳邇俗，全姓名而孰多？議風度而不足，元子憚其威武，吾徒遵其軌躅，。道子雅薄，綿密纖潤，露輕藏沈，假曲躡峻，猶尺水之含眾象，小山之擬萬仞，。季初則隱姓名，展纖勁，寫拓共傳，賞能之盛，猶踞牙鉤瓜，超越陷阱，。巨源正書，樸略仍餘，染翰忘筌，寄情得魚，若披堅草澤，匿銳茅廬，。叔夜才高，心在幽憤，允文允武，令望令聞。精光照人，氣格淩雲，力舉巨石，芳逾眾芬，。季鷹有聲，古貌磅礴，雖無名驗，攀附張索，如凝陰斷雲，垂翅一鶚。子尼簡約，片月孤峰，千歲之下，森森古容。彥先尚質，無而不有，猶崆峒之上，世俗誰偶？越石偉度，比糠翰墨，如伐樹而愛人，似問鼎而在德。敬思敬康，二也殊芳，思行則輕利峭峻；類驚蚪逸駿，康草則古質鬱紆，如落翮摧枯，。雍容士行，季孟公旅，肌骨聞媚，精神慢舉，如辭山登朝，混跡雜處，。孝文剛斷，謹正授毫，古雖拙利，今稱且高，如貴胄之躍駿，武賁之操刀。思遠則槁草懸解，筆墨無在，真率天然，忘情罕逮，猶群雀之飛廣廈，小魚之戲大海，。望之之草，緊古而老，落紙筋盤，分行羽抱，如充物多士，交連雜寶。體大法殊，實推世逾，稟天然而自強，亂帝劄而見拘，猶朝廷宿舊，年德相趨，。叔文法鍾，纖薄，精練，用筆雖巧，結字未善，似漸陸之導鴻，等窺巢之乳燕。博哉四庾，茂矣六郗，三謝之盛，八王之奇。至如強骨慢轉，逸足難追斷蓬征，蔓葛垂，任縱盤薄，是稱元規。遺古效鍾，叔豫高蹤，雖穩密而偽浮淺，猶葉公之愛畫龍。積薪之美，更覽稚恭，名齊逸少，墨妙所宗。善草則鷹搏隼擊，工正則劍鍔刀鋒，愧時譽之未盡，覺知音而罕逢。其荒蕪快利，彥祖為容，似較狡兔於大野，任平坡之所從，。道徽之豐茂宏麗，下筆而剛決不滯，揮翰墨而厚實深沈，等漁父之乘流鼓枻，高平奕葉，盛德遺能。方回重熙，接翼嗣興。回則章健草逸，發骫廉棱，若冰釋泉湧，雲奔龍騰。密壯奇姿，撫跡重熙，若投石拔距，怒目揚眉。景興當年，曷雲世乏？正草輕利，脫略古法。跡因心而謂何？為吏士之所多，惜森然之俊爽，嗟甍爾於中和。處約、道允，家之後俊，狂草勢而兄優，謹正書而弟潤，俱始登於學次，慚一虧於九仞，。謝氏三昆，尚草特峻，猶注飛澗之瀑溜，投全牛之虛刃。達士逸跡，乃推無奕，毫翰雲為，任興所適。能事雅量，末歸安石。至夫蘊虛靜，善草正，方圓自窮，禮法拘性，猶恒德之仁智，應物之黽鏡，恨其心懼景興，書輕子敬，塞盟津而捧土，損智力有餘病，。業盛琅琊，茂宏厥初，眾能之一，乃草其書。將以潤色前範，遺芳後車，風棱載蓄，高利有餘，類賈勇之武士，等相驚之戲魚。有子敬倫，跡存目驗，以古窺今，調涉浮豔。尚期羽翼鴻漸，芝蘭香染，與兄拓而弟真，將奢也而寧儉。繩繩宜爾，傑出季炎，露鋒芒而豁懷，傍禮樂而無檢，猶搏扶搖而坐致，超峻極而非險，。然則窮極奧旨，逸少之始，虎變而百獸跧，風加而眾草靡。肯肇遊刃，神明合理，雖興酣蘭亭，墨仰池水，武未盡善，韶乃盡美。猶以為登泰山之崇高，知群阜之迤邐。逮乎作程昭彰，裒貯備無方，穠不短，纖不長，信古今之獨立，豈末學而能揚？幼子子敬，創草破正，雍容文經，踴躍武定。態遺妍而多狀，勢由已而靡罄。天假神憑造化莫竟，象賢雖乏乎百中，偏悟何慚乎聖？斯二公者，能知方祁氏之奚午，天性近周家之文武，誠一字而萬殊，且含規而孕矩。然而真跡之稱，獨標俁俁，忘本任心，餘所不取。何哉？且得於書法，失於背古，是知難與之渾樸言，可以為礱斫主矣。溫溫伯輿，亦扇其風，風流之表，軒冕之中。骨體慢正，精彩衝融，已高天然，恨乏其功。如承奕葉之貴胄，備夙訓之神童，。粵若太原之英，二子閑生，仲祖慕元常之則，懷祖通文獻之情。方言慕而我愧，。比叔文而彼榮。習所通而不及。參放之而先鳴。結束體正，肆力專成，猶楝梁富於合抱，巧匠斫而未精。高利迅薄，連屬欹傾，猶鳥避羅而勢側，泉激石而分橫，。若夫反古不忘，吾推世康，似無逸少，如稟元常，猶落太階之螢莢，掇秘府之芸芳，。次道淳實，寡於風彩，自是雄姿，翰墨具在，如士大夫之京華遊處，參貴骨而膚質未改。行仁靡雜，唯鍾是師，悅端閑於高軌，能終始於清規。雖帶偏薄，亦能鄰幾，若鳳雛始備於五彩，長鬆僅攀乎一枝，。真長則草含稚恭之厚爽，正邇越，石之羈束，輕浮森峭，穠媚藻縟，落眾木於秋杪，狎群鷗於水曲。國明勵窮，鍾氏餘風，壯利纖薄，守雌知雄，如道門之子，仙路時通。猗歟子成，徇跡過名，正隸敦賓，槁草沈輕。元常高風，雖疏複呈，猶不考擊之鍾鼓，含律呂之音聲，。君祖馳馭，藝忝令譽。窮正驗草，而罕逮其能；作偽亂真，而未可為據。正企鍾而悠邈，草師王而莫著，與夫敬仁道群，或拔茅以連茹，猶銳意鵬舉，致身膺翥，。元子正草，厚而不倫，若遺翰墨，猶帶真遊，似山林之樂道，非玉帛之能親。敬道耽玩，銳思毫翰，依憑右軍，誌在淩亂草狂逸而有度正疏澀而猶憚，如浴鳥之畏人，等驚波之泛岸。道群閑慢，氣格自充，始習新制，全移古風。與伯輿之合極，若子敬之童蒙，猶富禮樂之世胄，備神彩彩厥躬，。長茂草勢，既捷而疏，慕王不及，獨斷所如，猶鷙鳥擊搏而失中，因蹭蹬於古墟，。元寶剛直，兩王之次，骨正力全，軌範宏麗。淩突子敬，病於輕肆，同變武而習文，若訪龍而獲驥，。季舒纖勁，循古有禮，遇稀難評，唯署一啟，。順陽筆精，吾見元平，近瞻元常，俯視國明。利且掩薄，能多似生，如班輸之運斧，乏楝梁以經營。武子正筆，頗全古質，去凡忘情，任樸不失，猶高人之與釋子，誌由道而秉律。長民則全效子敬，便於性分，宏逸生於天機，眾妙總而獨運。淩所師而小薄，壯若已而不紊，猶豁其流而冰開，殷其響而雷奮，。道和閑雅，離古躡真，慢正由德，高蹤絕塵，若昂藏博達之士，謇諤朝廷之臣。放之率爾，草健筆力，豈忘保持？足見準則，猶片錦呈巧，細流不極。楊真人之正行，兼淳熟而相成，方圓自我，結構舟楫之不係，混寵辱以若驚。宋延訛緊，足光利用，習古者或以為輕，日新者必因而重，猶樸散而分形器，務成而立賦頌，。
宋武德輿，法含古初。見答道和之啟，未披有位之書，觀其逸毫巨麗，載兆虎變。高躅莫究其涯，雄風於焉已扇，猶金玉礦璞，包露貴賤，。皇矣文帝，天和正隸，舉已達於縱橫，攀王媚於緊細向精專而習熟，幾可與之興替，尚瞻擊水之鵬摶，且並聞天之鶴唳。孝武則武威戡難，翰墨馳聲，雖稟訓而已高，恨一簣而未成，徒忌人之賢已，異及父之令名。與思話而雄強，追彥琳而愧恥，若夷狄之佳麗，慕顏容於桃李。太宗徽音，用壯之心，遺棄鄙野，不無高深。快突俗工，匠古鄰今，冠櫨梨之下果，怯鸞鳳，之珍禽，。南平休元，筆力自全，幼齒結構，老成天然。比夫鳥在鷇，龍潛泉，符彩卓爾，文詞粲然，。休茂尚衝，已工法則，長於用筆結字，短於精神骨力。性靈可觀，運用未極，猶鳧雛鵠子，初備羽翼。後見三謝兩張，連輝並俊，若夫小王風範，骨秀靈運，快利不拘，威儀或擯，猶飛湍激矢，電注電震，。方明寬和，穩媚且潤，如幽閑女德，禮教士允，。茂度逸翰，景初清規，或大言而峻薄，，或寡譽而拙奇，。並心輕兩王，跡及宗師，擬鶴鳴而子和，殊鯉退而學詩。敬元則雜得法於子敬，雖時移而閑出，手稽無方，心敏奧術，虛薄而不忘本分，縱橫而粗得師骨，遇其合時，仿佛唐突，猶圖騏驥而莫展，塑真仙而非實，爾後王羊謬同，眾靡餘風。彥琳敬叔，允執厥中。孔則愈於緊速，病於乾偏，超舉之餘，窺羊及肩。猶蓬瀛心想，武風傳，競其豐利，又睹薄氏。纖圓克成，骨力猶稚，精彩潤密，乃誠莫貳。掩友淩師，抑亦其次，雖鍮無金價，而瑉實玉類。淮水茂族，敬宏不墜，胡朝餘風，翰墨兼至，既約古而任逸，亦遺能而獨駛，猶創埏埴於昔人，全樸略而成器，。蔓衍枝派，思元不忘，穩厚而無法度，淳和而蓄鋒芒，猶君子自適，順時行藏，。顏氏儒門，士遜墨妙，大令典則，中散氣調。薄首孔肩，體格惟肖，如驚弦履險，避地膺峭，。桓公護之，神凝筆遲，富雅景，乏士規，猶門寒道高，衣薜言詩。翩翩正祖，恭已法則，師資小王，深入閫域。安知逸氣，未詳筆力，猶驥異真龍，紫非正色。思話綿密，緩步騁婷，任性工隸，師羊過青，似鳧鷗雁騖，遊戲沙汀，。二王變古，法有所屬，兢兢秀之，斂翰謹束，如仙童樂靜，不見可欲，。仲遠循常，由衷邇俗，企彥琳之牆仞，遵茂度之軌躅，豈聞一而得三？同出吳而入蜀，。世斯旁通，崛強斷利，參方回之章法，得敬元之草意，匪庖丁之解牛，同君子之不器。長玉靡慢，神閑態稼，荷小王之偉質，錯明帝之高蹤，執德而風塵不雜，發言而禮久攸從，。江侯僧安，健利而乾，貌兼輕媚，體出多端，猶廣庭之卉木，小苑之峰巒。道力草雄，圓轉不窮，壯自躬之體格，疲逸少之遺風，猶立言而逍遙出世，驗跡乃夙夜在公。
齊高則文武英威，時來運歸。挺生紹伯，墨妙翰飛，觀乎吐納僧虔，擠排子敬。昂藏鬱拔，勝草負正，猶力稽牛刀，水展龍性。世祖宣遠，象賢豈敢？仰英規而無功，超筆力而有膽，莫顧程式，率由胸襟。能騁逸氣，未忘童心，若橫波束薪，泛濫淺深。子良則能知未善，心遠跡邇，家風若遺，古則翻鄙。雖有力而無體，將從真而自美，猶土階茅茨，儉德之始。彥回無節，筆翰變爾，快利不拘，足用而已，如拔楓柳，抑亦杞梓。蔚先忠良，自我名揚，老成不虧，和雅允臧，若窮隱肥遁，誌傲侯王。非禮不言，從容始昌，如碩德君子，道義難量，而盛德有素，筆精源長。簡穆父子，載茂餘芳。僧虔則密致豐富，得能失剛，鼓怒駿爽，阻圓任強。然而神高氣全，耿介鋒芒，發卷伸紙，滿目輝光。才行兼而雙絕，名實副而特彰，如運籌決勝，威震殊方。伯寶次道，並資義訓，兄則雜。而外兼，稟家君於已分。弟則纖薄無滯，過庭益俊，並能寬閑墨妙，逸速毫奮。比達士與君子，人不知而不慍，仲寶同夫季舒，署名莫窺牆仞，。茂謙則壯而不密，騁誌恒俗，輕師模，任縱欲，如勇夫格獸，徑越林麓，。寶光楷之，同調合韻，差池去就，羽翮齊振，依蕭附王，俱曰慕藺，論骨氣而胡壯，驗精神而顧峻，猶岸柳之先春，得地連於河潤，。希秀之跡，敬叔之倫，正則謹促有度，草則拘檢靡伸，如儉德君子，清朝士人，。思光逸才，揮翰無滯，超寶光之力，從僧虔之制。越恒規而涉往，出眾格而靡繼，如塞路蓬轉，摩霄鳶唳，。
梁則高祖叔達，恢宏厥躬，泯規矩，合童蒙。文勝質而辭寡，明察眾而理窮，猶巧匠琢玉，心愜雕蟲。簡文摹鍾，不瑕有害，慠景喬而含古，，肩邵陵而去泰，。世調則氣吞元常，若置度內，方之惠達，旨趣猶昧，擅時譽而徒高，考遺蹤而罕逮，。孝元不拘，快利睢盱，習寬疏於一體，加緊薄而小殊。惟數君之翰墨，稱天倫之友於，皆可比蘭菊殊芳，鴻雁異軀。仲正則寬而壯，賒而密，婆娑蹣跚，綽約文質。稟庭訓而微過，任天然而自逸，若眾山之連峰，探仙沿而不一。景喬則潤色鍾門，性情勵已，豐媚輕巧，纖慢旖旎。詩雖易其國風，賜風賢於夫子？猶鸞窺鏡而鼓翼，虎不咥而履尾，。名劣筆健，乃逢王克，通流未精，疏快不忒，猶腐儒宿士，運用自得，。陸杲迅熟，騁健遣能，任縱便，無風棱，如郊羽獵，羽狨奔騰，。體雜閑利，睹夫彥昇，構牽掣而無法，任胸懷而足憑猶注縣泉咽凝冰，。茂遠捷銳，足以自給，彥和連環，迅不可及，如過雨之奔霤，飛燎之赫原隰，。文海緊快，勢逸氣高，未忘俗格，銳意操刀，猶樂成名於朝野，嗤遁跡於蓬蒿。季和慢速，風規所屬，圓轉頗通，骨氣未足文磯纖潤，穩正利草，軟媚橫流，姿容美好。若其抑阮裒殷，蔗幾同塵，似泉激留於懸磴，木垂條於晚春。惟子深與惠達，總景喬之幼誌，俱親拂毫，同陪結字。深正穩而寡力，達草寬而豐意，或比父而疏省，或過師而巧媚。誰與別其羅紉？且欲同乎篋笥，。肩吾通塞，並乏天性，工歸文華，拙見草正。徒聞師阮，何至遼敻？使鉛刀之均鋒，稱並利而則佞。通明高爽，緊密自然，捭闔宋文，峻削阮研。載窺逸軌，不讓真仙，猶龍髯鶴頸，奮舉雲天。彥淵氣懦，任力或滯，猶翮短風高，昇沈靡制，。宏讓迅快，放誕可觀，利疾速，著輕乾，若星居僻陋，木蔓樛盤，。蠢蠢懷約，任已作制，若孤陋儒生，辛勤一藝，。
爰及陳氏，霸先創業，盤桓有威，牢落無法。等王師憑怒，挫衄功劫，嗟文煬而不知，徒染毫而敗法。沈氏後德，名標婺華，允光親署，獨美可嘉，如晚晴陣雲，傍日殘霞。叔齊鬱然，署押而已；伯仁軟慢，尺牘近鄙。欽榮之之勁舉，雖師心而入流，高疏壯浪，複睹伯謀，並如策馬馳逐，葦航泛浮。智永智果，禪林筆精，天機淺而恐泥，誌業高而克成。或拘凝重，蕭索農聲；或利凡通，周章擅名。猶能作緇門之領袖，為當代之準繩，並如君子勵躬於有道，高人保誌而居貞。坡陁總持，獨步方外，甘率性而眾異，非接武於興會，若時違隱淪，卒不冠帶。孝穆鄙重，剛毅任拙，猶偏裨武夫，膽勇智怯。仲倫則快速無度，馳突不疏，尺題已終，筆勢仍餘，似逸籠檻之眾鳥，瓷飛鳴之所如。德章率爾，流浪急速，骨氣乍高，風神入俗，符縱誌而失道，等潰河與顛木，。快哉伯武，心空手敏，古風若遺，令範惟允，如平郊逸驥，晚景飛隼，。翩翩濟陽，茂世希祥，任樸無聞，適俗不忘，父輕而迅，子凜而強，。接武隨波，雷同野王，如異磽肥之挺質，俱竹柏之淩霜，。知道則寬疏弛慢，無可取則，削凡常，病窒塞，猶岸陸縱獺，艱辛騁力。含茂悠悠，薦臻同德，迫時季而陵替，俱道喪於翰墨，徒麋鹿為後先，非勝負可差忒，。賀氏曰朗，雖非動人，不事筆力，猶阻學貧，三者若宦遊旅泊，衣化風塵，。文深孝逸，獨慕前蹤，至師子敬，如欲登龍，有宋齊之麵貌，無孔薄之心胸。蕭條北齊，浩汗仲寶。劣充凡正，備法緊草，遐師右軍，爾由道。究千變而得一，乘薄俗而居老，如海嶽高深，青分孤島。
隋則元平嗣芳，訛熟名揚，彥謙草力，浮緊循常。糟粕右軍之化，依稀夫子之牆，皆如益星榆之眾象，無月桂之孤光。昌衡跌宕，率爾而作，中蔑法而或乖，乃由衷而不怍，似野筍成竹，長風隕籜。
我巨唐之膺休，一六合而闡幽，武功定，文德修。高祖運龍爪，陳睿謀，自我雄其神貌，冠梁代之徽猷。太宗則備集王書，聖鑒旁啟，雖躡閭井，未登階陛。質詎勝文，貌能全體，無風骨，總法禮。武后君臨，藻翰時欽，順天矜而永保先業，從人欲而不顧兼金。睿宗垂文，規模尚古，飛五雲而在天，運三光以窺戶。開元應乾，神武聰明，風骨巨麗，碑版崢嶸，思如泉而吐鳳，筆為海而吞鯨。諸子多藝，天寶之際，跡且師於翰林，嗟源淺而波細。漢王童年，自得書意，夙承羲獻，守法不二。惠文靡倦，博好敦勸。恨夫有始無終，灰燼成空，苟懼存而投閣，徒榮歿而昇官。尚可謂梁園筆壯，樂府文雄，累聖重光之盛業，六書一藝之精工。非所以抑至人之徇已，服勇士以雕蟲，責繁聲於韶、，徵豔色於蒼穹者也。爰有懷琳，厥跡疏壯，假他人之姓字，作自已之形狀。高風甚少，俗態尤多，吠聲之輩，或浸餘波。若乃出自三公，一家麵首，歐陽在焉，不顧偏鬼，䫜翹縮爽，了嫋黝糺，如地隔華戎，屋殊戶牖。學有大小夏侯，書有大小歐陽，父掌邦禮，子居廟堂，隨運變化，為龍為光。永興超出，下筆如神，不落疏慢，無慚世珍。然則壯文磯而老成，與貞白而德鄰，如層台緩步，高謝風塵。纂煥嗣聖，體多拘檢，如彼武夫，亂其琬玉，。河南專精，克儉克勤。伏膺告誓，銳思猗文，恐無成於畫虎，將有類於效顰。雖價重衣冠，名高內外，澆漓後學，而得無罪乎？柬之效虞，疏薄不逮，少保師褚菁華卻倍，超碩鼠之效能，愧隋珠之掩類。房文昭則雅而和，隱乃訛，精神乏氣，胸臆餘波，若蘋萍異品，共泛中河。殷公王公，兼正兼署，大乃有則，小非無據。騏驎將騰，鸞鳳欲翥，題二榜而跡在，歎百川而身去。王秘監則首未全貞，尊道重德，或終紙而結字，或重模而足。墨，落風規，雄壯氣力，播清譽而祖述，屢見賞於有識，如曲圃鴻飛，芳園桂植，。虔禮凡草，閭閻之風，千紙一類，一字萬同，如見疑於冰冷，甘沒齒於夏蟲。張長史則酒酣不羈，逸軌神澄，回眸而壁無全粉，揮筆而氣有餘興，若遺能於學知，遂獨荷其顛稱。雖宜官售酒，子敬揮帚，遐想邇觀，莫能假手。拘素屏及黃卷，則多勝而寡負，猶莊周之寓言，於從政乎何有？
湖山降禮，狂客風流，落筆精絕，芳詞寡儔，如春林之絢彩，實一望而寫憂。雍容省闥，高逸豁達，解朝服而歸鄉，斂霓裳而辭闕。廣平之子，令範之首，婭姹鍾門，逶迤王後。武都先覺，翰墨泉藪，子敬元常，得門窺牖。侍中簡穆，異代同友，於孔門而升堂，惜顏子之不壽。韓常侍則八分中興，伯喈如在，光和之美，古今遠代，昭刻石而成名，類神都之冠蓋。赫赫許昌，翰苑文房徵前賢而少對，當聖代而難方。衛包蔡鄰，功夫亦到，出於人意，乃近天造。滎陽昆弟，內外光華，揮毫美麗，自是一家。幼弟曰逾，丹青大誇，信斫玉而剖石，即揀金而披沙。溫良之德，書畫兼美，誠依仁以遊藝，同上善之若水。詩興入神，畫筆雄精。李將軍世稱高絕，淵微已過；薛少保時許美潤，合格不珍。史侍御惟則必優世業，階乎籀篆，古今折衷，大小應變，如因高而矚遠，俯川陸而必見。吾家世業，趙郡李君，嶧山並騖，宜父同群。洞於字學，古今通文，家傳孝義，意感風雲。延安君則快速不滯，若懸流得勢；三原君則婉媚巧密，似垂楊應律。宋儋李璆，擅美中州，李師王而意淺，宋祖鍾而體流。員外蕭公，名成於薛，安西變體，光潤愉悅。張氏四龍，名揚海內，中有季弟，功夫少對，右軍風規，下筆斯在。呂公歐鍾相雜，自是一調，雖則筋骨乾枯，終是精神嶮峭，其於小楷，尤更巧妙。吾兄則書包雜體，首冠眾賢，手關目瞥，瞬息彌年，比夫得道家之深旨，習閬風而欲仙。馬家劉氏，臨效逼斥，安西蘭亭，貌奪真跡，如宓妃遺形於巧素，再見如在之古昔。押署則縫僧權似長鬆掛劍，尾滿騫如盤石臥虎。繁多乃懷充懷珍，稀少乃延祖允祖。熾文時有，何妥近睹，雖正姓名，美其傲名，恨連書於至寶，無尺牘之行伍。印驗則玉斫胡書，。金鐫篆字，少能全一，多不越四。國署年名，家標望地，獨行黽益，。並設竇泉，。貞觀開元，文止於二，。陶安東海，徐李所秘，。萬言方寸，翰囿所類，。張氏永保，任氏言事，古小雌文，東朝周顗。審定竇蒙，亭侯襲貴，猗歟！劉鄭，門承貂珥，義仰彭城，鄴周印異，。或有慚於稽古，諒無乏於雅致，宋虞龢表，聞於明皇帝，齊簡穆書答於竟陵王，表稱委盡，書乃備詳藻鑒則梁高祖巧而未博。邵陵王博而未至，庾中庶失品格，拘以文華，傅五兵比亡年，廣於職位，。名錄編於司馬，善狀集於散騎，，李亞相著藻飾之繁，，張兵曹粗習玩之利。
考數公之著稱，多約傳而立記。餘不敏於登高，豈虛言而求備？敢直筆於親睹，非偏譽於所嗜也。我小司空韋公曰述，職該藝府，才同史筆，茂族挺生，聖朝聞出。若乃闡異聞之旨，接片善之勤，則必忘疲吐握，不閑風塵。所談而改觀成市，所寶而增價為珍，小擅聲於自我，大推美於其人。彼凡百而馳名，既往遇此公，而其德唯新，可謂千載一時，孤標絕倫矣，。及乎驗德力之工拙，知古今之優劣，餘稽古而玩能，因假能而有說，匪徒姓名記錄，麵首超越，相質披文，虛空歲月者矣。是用相如慕藺，撫新跡而忘懷，豈甘賜也望回，抱遐心而結舌，終冀乘時出處，備展名節，其或萃傅岩，而會潁川，，歸右史，而入補闕，。祭酒翰林之尋繹，烏台粉署之敦閱，欣給事之道宏，仰議郎之區別，。韓生委輸，滕子擁決，，張氏旁求，陸家胥悅。釋朏超彼岸，，梅仙行無轍，溫播金聲，崔含冰潔。若驚除趙，賈勇徐薛，關郭雙奮飛，潘袁兩傾竭，。簪纓布素，申道閑設，既輻輳而川流，並觀光於後哲。速珠玉之無脛，可得略而言曰，長安則穆聿、王昌導共源，葉豐、田潁委共軀。必拾遺市駿，懷寶飛鳧，洛最則杜福、劉翌窮彌固，齊光、趙晏樂忘劬，，皆誇自動利，實繁有徒。詩不云乎匪斧？語有之曰反隅。若或徵數子之運用，甘千里之殊途，則我雞犬而無來無往，子衣裳而不曳不裾。成一家之憬彼，睽四海之友於，事符道因，心與日新，幾變灰律，涉曆冬春。互為賓主，往返周秦，左翊吾兄，業窮幽遠。龍興張揖，道契貞淳，雅興閉關以隨扣，古風開卷以襲人。不然者，何窮獨而恣怡悅，何市朝而貪隱淪？眾矣森然，往哲來賢，一朝而星羅入眼，百代而雲披及肩。身已沒兮若休，跡遺芳而可傳，彼金印玉璽，豐碑貨泉，蟲篆制而八分閑矣，正隸興而槁草行焉。不可量乎所睹，又何極乎備宣？若乃流譽前代，效績當年，錄軍機而羽括鷹隼，述國命而發揮貂蟬，通親友以感節，啟谘謀以聞天。接武波委，嗣芳鱗連，則餘不讓於賦頌，敢分媸而別妍。恃乎幼好而晚知之至熟也，曲察而直言之無鬼者，將拭目而眾別輕，言入掌而百憂寫。爾其藤苔縑穀，衡理蜀幅，花麻黃絢，緇赭紺綠。淪壓而邇蠹亡文，，保持而遠完緘卷，。上智所以懸解，中庸所以交戰，取迷伊他，貽笑鄙賤，則有鳥絲褾首，紫璽露麵，好丹時更，悲素色變。狀元豹之霧隱，規雕虎之風扇，雖置水彌旬，移裝屢遍，益深沈於直質，乃容易於覽見。
嗟乎！舍不疑於古疏，取憑假於俗眩，誘淺情於末興，肆凡賞而留盼。何其妄哉！寧知立法而虧真，作德而還淳，忘情是悅，代有其人，。必也易背以時，受彩無欺，敏洽和之妙道，得潤軟之成規，。疏密苦樂，殊形異宜，上約下豐，始增末裨，，沽將實名，位充合離。或附卷均端，足使其夷；或鳴砧妥帖，然後呈姿。。探尋源流，誌逸肥遁，緝合翦截，躬勞不。明齊短長，暗結分寸，誠忽忽於或躁，祛悢悢之遺恨。至如虹縈絲帶，鸞舞錦褾，青閑綾文，出之衣表。檀心鼊首，金映銀絡，舒囊貌妍，撫卷香作，多此飾類，又難詳備。若乃見稀意欲，雖可棄而昆山片玉；玩久厭充，雖可寶而紈扇秋風。競舍茲而易彼，誇視審而聽聰，或芟穢於匿跡，或喪真於矜工。夥哉耳設，尠矣目窮，因既原乎識量，遂懸別其淹通，已分流而茲在，徒並騖而爭雄。假使作偽心勞，亂真首出，眯目童幼，摧殘紙筆。終令君子棄瑕以拔材，壯士斷腕以全質，期補勞於得喪，勵采葑於始卒。子猷之竹在焉，曷可無其一日？夫喻大始於事卑，方崇極於類聚，況物著公器，賞推善主，異清折而非弓裘，豈孫謀而紹宗祖？抑如堯禪舜，舜命禹。道必貴乎聲同，天無親而德輔歸可保於授受，靡自私而禦侮。故知乖其趨者，同密戚而心捐；合其軌者，則舉儲而掌傳。亮玉白之利末，望吾徒之義先。至其罷琴閑堂，散帙虛牖，閱新連之卷軸，傾舊滿之樽酒。暢懷古而遺形，荷逢時以濡首，炎涼所寄，偃仰無咎。煙積孤鬆，春過五柳，想薜蘿而在眼，狎鸞鳳而盈手。善鄰得朋，知我益友，暗遺名利，臥度卯酉。遂誌願兮苟若斯，生可憑兮死不朽。雖金翠溢目，陶匏聒耳，徒澗色於多歡，實無階於競美。賢賢易色，勿藥有喜，茅居食貧，陋巷飲水，誓將敦素業而畢矣，振清風而何已。辭曰：
資樂道兮善莫大，佐無覽兮寄所賴。芝蘭滿室兮遺美芳，朋友忘言兮古人會。想賢玩跡儼如在，史冊悠悠幾千載。
蒙字子全，肅宗時試國子司業兼太原縣令。
吾第四弟尚輦君字靈長，翰墨廁張王，文章淩班馬，詞藻雄贍，草隸精深。平生著碑誌詩篇賦頌章表，凡十餘萬言。較其巨麗者，有天寶所獻大同賦、三殿蹴踘賦，以諷興諫諍為宗，以匡君救時為本。帝乃谘爾，可編莢書，中使王人，榮曜戚裏龍章鳳篆，寵錫儒門。及乎晚年，又著述書賦，總七千六百四十言，精窮旨要，詳辨秘義，無深不討，無細不聞。徵五典三墳，九邱八索，詩、騷、禮、易，文選詞林，猶不盡所知。故別結語立言，曲申幽奧，一字一句，數義旁通。尚輦君學究天人，才通詁訓，注解分析，皆憑史傳。注有未盡，在此例中；意有未窮，出此格上。凡古今時哲，正文呼字，尊貴長老，各言其親。或取便引官，或因言稱爵，句則兩字三字，五言四言，而於其以之間，或六或八，改時革命之際，舉一相從，慮學者致疑，仍施朱點發，此則語之理例。別有字格存焉，凡一百二十言，並注二百四十句。且裒且貶，還同諡法。披文感切，撫已崩摧。手跡宛然，如向來之放筆；天才卓爾，成千載之分襟。考義銘心，言笑在目；一枝先折，痛貫肝腸；兩眼先枯，哀纏骨髓。