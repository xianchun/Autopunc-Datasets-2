梁武帝請講金剛經，士才陞座，以尺揮案一下便下座。帝愕然，圣師曰：陛下還會麼？
帝曰：不會。
圣師曰：大士講經竟。
大士一日披衲，頂冠，靸履，朝見，帝問：是僧耶？士以手指冠。
帝曰：是道耶？士以手指靸履。
帝曰：是俗耶？士以手指衲衣。
偈曰：
空手把鉏頭，步行騎水牛，
人在橋上過，橋流水不流。
唐高宗時，至長安、洛陽行化，歷吳楚間，手執楊枝，混於緇流。或問：師何姓？
即答曰：我姓何。
又問：師何國人？
師曰：我何國人。
師欲游五臺，問寒、拾曰：汝共我去游五臺，便是我同流；若不共我去游五臺，不是我同流。
山曰：你去游五臺作甚麼？
師曰：禮文殊。
山曰：你不是我同流。
師尋獨入五臺，逢一老人，便問：莫是文殊麼？
曰：豈可有二文殊？師作禮未起，忽然不見。
師凡有人問佛理，止答隨時二字。
趙州游天臺路次，相逢大士，見牛迹，問州曰：還識牛麼？
州曰：不識。
士指牛迹曰：此是五百羅漢游山。
州曰：既是羅漢，為甚麼卻作牛去？
士曰：蒼天！蒼天！州呵呵大笑。
士曰：作甚麼？
州曰：蒼天！蒼天！
士曰：這廝兒宛有大人之作。
國清寺半月念戒，眾集，大士拍手曰：聚頭作想那事如何？維那叱之。
大士曰：大德且住！無嗔即是戒，心凈即出家，我性與你合，一切法無差。
有一僧在師前行，師乃拊僧背一下，僧回頭，師曰：乞我一文錢。
曰：道得即與你一文。師放下布袋，叉手而立。
師在街衢立，有僧問：和尚在這作甚麼？
師曰：等個人。
曰：來也！來也！
師云：汝不是這個人。
曰：如何是這個人？
師曰：乞我一文錢。
偈曰：
是非憎愛世偏多，仔細思量奈我何。
寬卻肚腸須忍辱，豁開心地任從他。
若逢知己須依分，縱遇冤家也共和。
若能了此心頭事，自然證得六波羅。
又偈曰：
一鉢千家飯，孤身萬里游，
青目睹人少，問路白云頭。
丞相呂許公問佛法大意，師曰：本來無一物，一味卻成真。
集仙王質問：如何是祖師西來意？
師曰：青山影潑藍起，寶塔高吟撼曉風。
又曰：請法華燒香。
師曰：未從齋戒覓，不向佛邊求。
國子助教徐岳問祖師西來意，師曰：街頭東畔底。
徐曰：某甲未會。
師曰：三般人不會。
僧問：世有佛否？
師曰：寺文殊。
有問師：凡耶圣耶？
遂舉手曰：我不在此住。
師謁雪峰，手攜鳧茨一包，醬一器獻之。峰曰：包中是何物？
師曰：鳧茨。
峰曰：何處得來？
師曰：泥中得。
峰曰：泥深多少？
師曰：無丈數。
峰曰：還更有麼？
師曰：轉有轉深。
又問：器中何物？
曰：醬。
峰曰：何處得來？
曰：自合得。
峰曰：還熟也未？
曰：不較多。
峰異之，曰：子異日必為王者師。
初居溫嶺，繼居將軍巖，二虎侍側，神人獻地為瑞巖院，學者爭集。嘗謂眾曰：古圣修行，全憑苦節，吾今夏則衣楮，冬則扣冰而浴。故人號為扣冰古佛。
有僧燒炭積成火龕曰：請師入此修行。
曰：真玉不隨流水化，琉璃爭奪眾星明？
曰：莫只這便是麼？
曰：且莫認奴作郎。
曰：畢竟如何？
曰：梅花臘月開。
天成戊子，應閩王之召，王敬禮謝茶次，師提起橐子曰：會麼？
曰：不會。
曰：人王法王，各自照了。
留十日，以疾辭。
師有歌曰：
兀然無事無改換，無事何須論一段？直心無散亂，他事不須斷。
過去已過去，未來猶莫算。兀然無事坐，何曾有人喚？
向外覓工夫，總是癡頑漢。糧不畜一粒，逢飯但知南岳懷讓禪師有大德問：如鏡鑄像，像成後，未審光向甚麼處去？
師曰：如大德為童子時相貌何在？
曰：祗如像成後，為甚麼不監照？
師曰：雖然不監照，謾他一點不得。
馬大師闡化於江西，師問眾曰：道一為眾說法否？
眾曰：已為眾說法。
師曰：總未見人持個消息來。眾無對。
因遣一僧去，囑曰：待伊上堂時，但問作麼生，伊道底言語，記將來。
僧去，一如師旨，回謂師曰：馬師云：自從胡亂後，三十年不曾少鹽醬。師然之。
希遷詣靜居參禮，師曰：子何方來？
遷曰：曹溪。
師曰：將得甚麼來？
曰：未到曹溪亦不失。
師曰：若恁麼，用去曹溪作甚麼？
曰：若不到曹溪，爭知不失？
遷又曰：曹溪大師還識和尚否？
師曰：汝今識吾否？
曰：識又爭能識得？
師曰：眾角雖多，一麟足矣！
遷又問：和尚自離曹溪，甚麼時至此間？
師曰：我卻知，汝早晚離曹溪？
曰：希遷不從曹溪來。
師曰：我亦知汝去處也。
曰：和尚幸是大人，莫造次。
他日，師復問遷：汝甚麼處來？
曰：曹溪。
師乃舉拂子曰：曹溪還有這個麼？
曰：非但曹溪，西天亦無。
師曰：子莫曾到西天否？
曰：若到，即有也。
師曰：未在，更道。
曰：和尚也須道取一半，莫全靠學人。
師曰：不辭向汝道，恐已後無人承當。
僧問：和尚為甚麼說即心即佛？
曰：為止小兒啼。
曰：啼止時如何？
師曰：非心非佛。
曰：除此二種人來，如何指示？
師曰：向伊道不是物。
曰：忽遇其中人來時如何？
曰：且教伊體會大道。
一夕，西堂、百丈、南泉隨侍翫月次，師問：正恁麼時如何？
堂曰：正好供養。
丈曰：正好修行。泉拂袖便行。
師曰：經入藏，禪歸海，惟有普愿獨超物外。
僧參次，師乃畫一圓相，云：入也打，不入也打。僧才入，師便打。
僧云：和尚打某甲不得。師靠柱杖，休去。
問：如何得合道？
師曰：我早不合道。
有小師耽源行腳回，於師前畫個圓相，就上拜了立，師曰：汝莫欲作佛否？
曰：某甲不解捏目。
師曰：吾不如汝。小師不對。
鄧隱峰辭師，師曰：甚麼處去？
曰：石頭去。
師曰：石頭路滑。
曰：竿木隨身，逢塲作戲。便去。
才到石頭，即繞禪床一帀，振錫一聲，問：是何宗旨？
石頭曰：蒼天！蒼天！
峰無語，卻回，舉似師，師曰：汝更去問，待他有答，汝便噓兩聲。
峰又去，依前問，石頭乃噓兩聲。峰又無語，回，舉似師，師曰：向汝道石頭路滑。
有僧於師前作四畫，上一畫長，下三畫短，曰：不得道一畫長，三畫短，離此四字外，請和尚答。
師乃畫地一畫，曰：不得道長短，答汝了也。
師問僧：什麼處來？
云：湖南來。
師云：東湖水滿也未？
云：未。
師云：許多時雨水尚未滿。
門人道悟問：曹溪意旨誰人得？
師曰：會佛法人得。
曰：師還得否？
師曰：不得。
曰：為甚麼不得？
曰：我不會佛法。
師年十九，學通經史，尋閱大部般若，曉達真空。忽一日嘆曰：儒學世典，非究竟法；般若真觀，出世舟航。遂隱茅山，投師落發。後入牛頭山幽棲寺北巖之石室，有百鳥銜花之異。
四祖遙觀氣象，知彼山有異人，乃躬自尋訪，問寺僧：此間有道人否？
曰：出家兒那個不是道人？
祖曰：阿那個是道人？僧無對。
別僧曰：此去山中十里許，有一嬾融，見人不起，亦不合掌，莫是道人麼？
祖遂入山，見師端坐自若，曾無所顧。祖問曰：在此作甚麼？
師曰：觀心。
祖曰：觀是何人？心是何物？
師無對，便起作禮曰：大德高棲何所？
祖曰：貧道不決所止，或東或西。
師曰：還識道信禪師否？
祖曰：何以問他？
師曰：向德滋久，冀一禮謁。
祖曰：道信禪師，貧道是也。
師曰：因何降此？
祖曰：特來相訪，莫更有宴息之處否？
師指後面曰：別有小庵。遂引祖至庵所，遶庵惟見虎狼之類，祖乃舉兩手作怖勢。
師曰：猶有這個在。
祖曰：這個是甚麼？師無語。
少選，祖卻於師宴坐石上書一佛字，師視之竦然，祖曰：猶有這個在。
博陵王問曰：恰恰用心時，若為安隱好？
師曰：恰恰用心時，恰恰無心用。曲談名相勞，直說無繁重。無心恰恰用，常用恰恰無。今說無心處，不與有心殊。
問曰：智者引妙言，與心相會當。言與心路別，合則萬倍乖。
師曰：方便說妙言，破病大乘道。非關本性談，還從空化造。無念為真常，終當絕心路。離念性不動，生滅無乖悞。谷響既有聲，鏡像能回顧。
僧問：達摩未來此土時，還有佛法也無？
師曰：未來且置，即今事作麼生？
曰：某甲不會，乞師指示。
師曰：萬古長空，一朝風月。僧無語。
師復曰：闍黎會麼？
曰：不會。
師曰：自己分上作麼生？干他達摩來與未來作麼？他家來，大似賣卜漢，見汝不會，為汝錐破卦文，才生吉兇，盡在汝分上，一切自看。
僧曰：如何是解卜底人？
師曰：汝才出門時便不中也。
馬祖令人送書到，書中作一圓相，師發緘，於圓相中著一點，卻封回。
白居易守杭時，入山謁師，問曰：禪師住處甚危險！
師曰：太守危險尤甚！
白曰：弟子位鎮江山，何險之有？
師曰：薪火相交，識性不停，得非險乎？
又問：如何是佛法大意？
師曰：諸惡莫作，眾善奉行。
白曰：三歲孩兒也解恁麼道。
師曰：三歲孩兒雖道得，八十老人行不得。白作禮而退。
師得法於北宗秀，卜壽州三峰山，結茅而居。常有野人，服色素樸，言談詭異，時忽化作佛及菩薩、羅漢、天仙等形，或放神光，或呈聲響。師之學徒睹之，皆不能測。如此涉十年後，寂無形影。
師告眾曰：野人作多色伎倆眩惑於人，只消老僧不見不聞，伊伎倆有窮，吾不見不聞無盡。
師不稱名氏，言行叵測。隱居嵩岳，山塢有廟甚靈，殿中惟安一竈，遠近祭祀不輟，烹宰物命甚多。
師一日領寺僧入廟，以杖敲竈三下，曰：咄！此竈只是泥瓦合成，圣從何來？靈從何起？恁麼烹宰物命！又打三下，竈乃傾破墮落。
須臾，有一人青衣峨冠，設拜師前，師曰：是甚麼人？
曰：我本此廟竈神，久受業報，今日蒙師說無生法，得脫此處，生在天中，特來致謝。
師曰：是汝本有之性，非吾強言。神再禮而沒。
少選，侍僧問曰：某等久侍和尚，不蒙示誨。竈神得甚麼徑旨，便得生天？
師曰：我只向伊道是泥瓦合成，別也無道理為伊。侍僧無言。
師曰：會麼？
僧曰：不會。
師曰：本有之性，為甚麼不會？侍僧等乃禮拜。
師曰：破也！破也！墮也！墮也！
師得法安國師，隱於岳之龐塢。一日，有神人率群從謁師。師睹其貌，奇偉非常，乃問曰：善來仁者！胡為而至？
彼曰：師寧識我耶？
師曰：吾觀佛與眾生等，吾一目之，豈分別耶？
彼曰：吾此岳神也，能生死於人，師安得一目我哉？
師曰：吾本不生，汝焉能死？吾視身與空等，視吾與汝等。汝能壞空與汝乎？茍能壞空及汝，吾則不生不滅也。汝尚不能如是，又安能生死吾耶？
神稽首曰：我亦聰明正直於余神，詎知師有廣大之智辯乎？愿授以正戒，令我度世。
師曰：汝既乞戒，即既戒也。所以者何？戒外無戒，又何戒哉！
神曰：此理也，我聞茫昧，止求師戒我身為門弟子。
師即為張坐，秉鑪正幾，曰：付汝五戒，若能奉持，即應曰能；不能，即曰否。
曰：謹受教。
師曰：汝能不婬乎？
曰：我亦娶也。
師曰：非謂此也，謂無羅欲也。
曰：能。
師曰：汝能不盜乎？
曰：何乏我也？焉有盜取哉？
師曰：非謂此也，謂向而福淫，不供而禍善也。
曰：能。
師曰：汝能不殺乎？
曰：實司其柄，焉曰不殺？
師曰：非謂此也，謂有濫悞疑混也。
曰：能。
師曰：汝能不妄乎？
曰：我正直，焉有妄乎？
師曰：非謂此也，謂先後不合天心也。
曰：能。
師曰：汝不遭酒敗乎？
曰：能。
師曰：如上是為佛戒也。又言：以有心奉持，而無心拘執；以有心為物，而無心想身。能如是，則先天地生不為精，後天地死不為老，終日變化而不為動，畢盡寂默而不為休。信此，則雖娶非妻也，雖向非取也，雖柄非權也，雖作非故也，雖醉非惽也。若能無心於萬物，則羅欲不為婬，福淫禍善不為盜，濫惽疑混不為殺，先後違天不為妄，惽荒顛倒不為醉，是謂無心也。無心則無戒，無戒則無心、無佛、無眾生、無汝及無我，孰為戒哉？
神曰：我神通亞佛。
師曰：汝神通十句，五能五不能；佛則十句，七能三不能。
神竦然避席，跪啟曰：可得聞乎？
師曰：汝能戾上帝，東天行而西七曜乎？
曰：不能。
師曰：汝能奪地只，融五岳而結四海乎？
曰：不能。
師曰：是謂五不能也。佛能空一切相，成萬法智，而不能即滅定業；佛能知群有性，窮億劫事，而不能化導無緣；佛能度無量有情，而不能盡眾生界，是為三不能也。定業亦不牢久，無緣亦是一期，眾生界本無增減，亘無一人能主其法。有法無主，是謂無法；無法無主，是謂無心。如我解，佛亦無神通也，但能以無心通達一切法爾。
神曰：我誠淺昧，未聞空義，師所授戒，我當奉行。今愿報慈德，效我所能。
師曰：我觀身無物，觀法無常，塊然更有何欲耶？
神曰：師必命我為世間事，展我小神功，使已發心、初發心、未發心、不信心、必信心五等人，目我神踪，知有佛、有神、有能、有不能、有自然、有非自然者。
師曰：無為是，無為是。
神曰：佛亦使神護法，師寧隳叛佛耶？愿隨意垂誨。
師不得已而言曰：東巖寺之障，莽然無樹，北岫有之，而背非屏擁，汝能移北樹於東嶺手脫根塵。體露真常，不拘文字。心性無染，本自圓成。但離妄緣，即如如佛。
南泉山下有一庵主，人謂曰：近日南泉和尚出世，何不去禮見？
主曰：非但南泉出世，直饒千佛出興，我亦不去。
師聞，乃令趙州去勘。州去，便設拜，主不顧；州從東過西，又從西過東，主亦不顧。州曰：草賊大敗！遂拽下簾子便歸。
舉似師，師曰：我從來疑著這漢。
次日，師與沙彌攜茶一瓶、盞三只到庵，擲向地上，乃曰：昨日底，昨日底。
主曰：昨日底，是甚麼？
師於沙彌背上拍一下，曰：賺我來，賺我來。拂袖便回。
趙州問：道非物外，物外非道。如何是物外道？
師便打，州捉住棒云：已後莫錯打人。
師曰：龍蛇易辨，衲子難瞞。
師參百丈涅盤和尚，丈問：從上諸圣還有不為人說底法麼？
師曰：有。
丈曰：作麼生是不為人說底法？
師曰：不是心，不是佛，不是物。
丈曰：說了也。
師曰：某甲只恁麼，和尚作麼生？
丈曰：我又不是大善知識，爭知有說不說？
師曰：某甲不會。
丈曰：我忒煞為你說了也。
師同魯祖、杉山、歸宗吃茶次，魯祖提起茶盞云：世界未成時便有這個。
師云：今人祗識這個，未識世界。
宗云：是。
師云：師兄莫同此見麼？
宗卻拈起盞云：向世界未成時道得麼？師作掌勢，宗以面作承掌勢。
麻谷持錫到章敬，遶禪床三帀，振錫一下，卓然而立，敬云：是！是！
谷又到師處，亦遶禪床三帀，振錫一下，卓然而立，師云：不是！不是！
谷云：章敬道是，和尚為甚麼道不是？
師云：章敬即是，是汝不是。此是風力所轉，終成敗壞。
鹽官謂眾曰：虛空為鼓，須彌為椎，甚麼人打得？眾無對。
有僧舉似師，師云：王老師不打這破鼓笛。
師與歸宗、麻谷同去參禮南陽國師，師於路上畫一圓相，曰：道得即去。宗便於圓相中坐，谷便作女人拜。
師曰：恁麼則不去也。
宗曰：是什麼心行？師乃相喚，便回，更不去禮國師。
有一座主辭師，師問：甚麼處去？
對曰：山下去。
師曰：第一不得謗王老師。
對曰：爭敢謗和尚？
師乃噴嚏，曰：多少？主便出去。
師一日掩方丈門，將灰圍卻門外曰：若有人道得即開。或有祗對，多未愜師意。
趙州曰：蒼天！師便開門。
陸大夫問：弟子家中有一片石，或時坐，或時臥，如今擬鐫作佛，得否？
師曰：得。
陸曰：莫不得否？
師曰：不得。
問：父母未生時，鼻孔在甚麼處？
師曰：父母已生了，鼻孔在甚麼處？
師問神山：何處來？
神山云：打羅來。
師曰：手打？腳打？山無語。
師曰：你問我，我與你道。
山如問，師曰：分明記取，已後遇明眼人舉似他。
師問座主：講甚麼經？
座主云：彌勒下生經。
師云：彌勒幾時下生？
主云：現在天宮未來。
師云：天上無彌勒，地下無彌勒。
師住庵時，有一僧到庵，師向伊道：我上山去作務，待齋時，作飯自吃了，送一分上來。少時，其僧作飯自吃了，卻一時打破家事就床臥。師待不見來，便歸庵，見僧臥，師亦就伊邊臥，僧便起去。
師住後曰：我往前住庵時，有個靈利道者，直至如今不見。
師因東西兩堂爭貓兒，師遇之，白眾曰：道得即救取貓兒，道不得即斬卻也。眾無對，師便斬之。
趙州自外歸，師舉前語示之，州脫履安頭上而出，師曰：子若在，即救得貓兒也。
師曰：我十八上便解作活計。
師示眾云：江西馬祖說即心即佛。王老師不恁麼道，不是心，不是佛，不是物。恁麼道有過麼？趙州禮拜而出。
時有一僧隨問趙州曰：上座禮拜便出，意作麼生？
州曰：汝卻問取和尚。
僧乃問：適來諗上座意作麼生？
師曰：他卻領得老僧意旨。
師云：心如枯木，始有少許相應。
師云：文殊、普賢昨夜三更相打，每人與二十棒，趁出院了也。
上堂：王老師賣身去也，還有人買麼？
一僧出曰：某甲買。
師曰：不作貴，不作賤，汝作麼生買？僧無對。
師至莊所，莊主預備迎奉。師曰：老僧居常出入，不與人知，何得排辦如此？
莊主曰：昨夜土地報道和尚今日來。
師曰：王老師修行無力，被鬼神覷見。
侍者便問：和尚既是善知識，為甚麼被鬼神覷見？
師曰：土地前更下一分飯。
有講僧來參，師問：座主蘊何事業？
對曰：講華嚴經。
師曰：有幾種法界？
曰：廣說則重重無盡，略說有四種。
師豎起拂子曰：這個是第幾種法界？主沈吟。
師曰：思而知，慮而解，是鬼家活計。日下孤燈，果然失照。
師一日喚侍者曰：將犀牛扇子來。
者曰：破也。
師曰：扇子既破，還我犀牛兒來。者無對。
上堂：從上古德不是無知解，他高尚之士，不同常流，今時不能自成自立，虛度時光。諸子莫錯用心，無人替汝，亦無汝用心處，莫就他覓。從前祗是依他解，發言皆滯，光不透脫，祗為目前有物。
問：如何是玄旨？
師曰：無人能會。
曰：向者如何？
師曰：有向即乖。
曰：不向者如何？
師曰：誰求玄旨？又曰：去！無汝用心處。
曰：豈無方便門令學人得入？
師曰：觀音妙智力，能救世間苦。
曰：如何是觀音妙智力？
師敲鼎蓋三下，曰：子還聞否？
曰：聞。
師曰：我何不聞？僧無語，師以棒趁下。
大愚一日辭師，師問：甚處去？
愚曰：諸方學五味禪去。
師曰：諸方有五味禪，我這只有一味禪。
愚便問：如何是一味禪？
師便打，愚忽然大悟，云：嗄！我會也。
師云：道！道！愚擬開口，師又打趁出。
愚後到黃檗，舉前話，檗上堂曰：馬大師出八十四員善知識，問著，個個屙漉漉地，祗有歸宗較些子。
師入園取菜次，乃畫圓相圍卻一株，語眾曰：輒不得動著這個。眾不敢動。
少頃，師復來，見菜猶在，便以棒趁眾僧曰：這一隊漢，無一個有智慧底。
刺史李渤問：教中所言須彌納芥子，渤即不疑。芥子納須彌，莫是妄談否？
師曰：人傳使君讀萬卷書籍，還是否？
曰：然。
師曰：摩頂至踵如椰子大，萬卷書向何處著？李俛首。
李異日又問：一大藏教明得個甚麼邊事？
師舉拳示之曰：還會麼？
曰：不會。
師曰：這個措大，拳頭也不識！
曰：請師指示。
師曰：遇人則涂中授與，不遇即世諦流布。