舍利子！若菩薩摩訶薩有方便善巧修行般若波羅蜜多時，不行布施波羅蜜多，不行布施波羅蜜多相，是行般若波羅蜜多；不行凈戒、安忍、精進、靜慮、般若波羅蜜多，不行凈戒、安忍、精進、靜慮、般若波羅蜜多相，是行般若波羅蜜多。不行布施波羅蜜多常無常，不行布施波羅蜜多常無常相，是行般若波羅蜜多；不行凈戒、安忍、精進、靜慮、般若波羅蜜多常無常，不行凈戒、安忍、精進、靜慮、般若波羅蜜多常無常相，是行般若波羅蜜多。不行布施波羅蜜多樂苦，不行布施波羅蜜多樂苦相，是行般若波羅蜜多；不行凈戒、安忍、精進、靜慮、般若波羅蜜多樂苦，不行凈戒、安忍、精進、靜慮、般若波羅蜜多樂苦相，是行般若波羅蜜多。
不行布施波羅蜜多我無我，不行布施波羅蜜多我無我相，是行般若波羅蜜多；不行凈戒、安忍、精進、靜慮、般若波羅蜜多我無我，不行凈戒、安忍、精進、靜慮、般若波羅蜜多我無我相，是行般若波羅蜜多。不行布施波羅蜜多凈不凈，不行布施波羅蜜多凈不凈相，是行般若波羅蜜多；不行凈戒、安忍、精進、靜慮、般若波羅蜜多凈不凈，不行凈戒、安忍、精進、靜慮、般若波羅蜜多凈不凈相，是行般若波羅蜜多。不行布施波羅蜜多空不空，不行布施波羅蜜多空不空相，是行般若波羅蜜多；不行凈戒、安忍、精進、靜慮、般若波羅蜜多空不空，不行凈戒、安忍、精進、靜慮、般若波羅蜜多空不空相，是行般若波羅蜜多。不行布施波羅蜜多無相有相，不行布施波羅蜜多無相有相相，是行般若波羅蜜多；不行凈戒、安忍、精進、靜慮、般若波羅蜜多無相有相，不行凈戒、安忍、精進、靜慮、般若波羅蜜多無相有相相，是行般若波羅蜜多。
不行布施波羅蜜多無愿有愿，不行布施波羅蜜多無愿有愿相，是行般若波羅蜜多；不行凈戒、安忍、精進、靜慮、般若波羅蜜多無愿有愿，不行凈戒、安忍、精進、靜慮、般若波羅蜜多無愿有愿相，是行般若波羅蜜多。不行布施波羅蜜多寂靜不寂靜，不行布施波羅蜜多寂靜不寂靜相，是行般若波羅蜜多；不行凈戒、安忍、精進、靜慮、般若波羅蜜多寂靜不寂靜，不行凈戒、安忍、精進、靜慮、般若波羅蜜多寂靜不寂靜相，是行般若波羅蜜多。不行布施波羅蜜多遠離不遠離，不行布施波羅蜜多遠離不遠離相，是行般若波羅蜜多；不行凈戒、安忍、精進、靜慮、般若波羅蜜多遠離不遠離，不行凈戒、安忍、精進、靜慮、般若波羅蜜多遠離不遠離相，是行般若波羅蜜多。
舍利子當知！是為菩薩摩訶薩有方便善巧修行般若波羅蜜多。何以故？舍利子！布施波羅蜜多，布施波羅蜜多性空；凈戒、安忍、精進、靜慮、般若波羅蜜多，凈戒、安忍、精進、靜慮、般若波羅蜜多性空。舍利子！是布施波羅蜜多非布施波羅蜜多空，是布施波羅蜜多空非布施波羅蜜多，布施波羅蜜多不離空，空不離布施波羅蜜多，布施波羅蜜多即是空，空即是布施波羅蜜多，凈戒、安忍、精進、靜慮、般若波羅蜜多亦復如是。
舍利子！若菩薩摩訶薩有方便善巧修行般若波羅蜜多時，不行五眼，不行五眼相，是行般若波羅蜜多；不行六神通，不行六神通相，是行般若波羅蜜多。不行五眼常無常，不行五眼常無常相，是行般若波羅蜜多；不行六神通常無常，不行六神通常無常相，是行般若波羅蜜多。不行五眼樂苦，不行五眼樂苦相，是行般若波羅蜜多；不行六神通樂苦，不行六神通樂苦相，是行般若波羅蜜多。不行五眼我無我，不行五眼我無我相，是行般若波羅蜜多；不行六神通我無我，不行六神通我無我相，是行般若波羅蜜多。不行五眼凈不凈，不行五眼凈不凈相，是行般若波羅蜜多；不行六神通凈不凈，不行六神通凈不凈相，是行般若波羅蜜多。
不行五眼空不空，不行五眼空不空相，是行般若波羅蜜多；不行六神通空不空，不行六神通空不空相，是行般若波羅蜜多。不行五眼無相有相，不行五眼無相有相相，是行般若波羅蜜多；不行六神通無相有相，不行六神通無相有相相，是行般若波羅蜜多。不行五眼無愿有愿，不行五眼無愿有愿相，是行般若波羅蜜多；不行六神通無愿有愿，不行六神通無愿有愿相，是行般若波羅蜜多。不行五眼寂靜不寂靜，不行五眼寂靜不寂靜相，是行般若波羅蜜多；不行六神通寂靜不寂靜，不行六神通寂靜不寂靜相，是行般若波羅蜜多。不行五眼遠離不遠離，不行五眼遠離不遠離相，是行般若波羅蜜多；不行六神通遠離不遠離，不行六神通遠離不遠離相，是行般若波羅蜜多。
舍利子當知！是為菩薩摩訶薩有方便善巧修行般若波羅蜜多。何以故？舍利子！五眼，五眼性空；六神通，六神通性空。舍利子！是五眼非五眼空，是五眼空非五眼，五眼不離空，空不離五眼，五眼即是空，空即是五眼，六神通亦復如是。
舍利子！若菩薩摩訶薩有方便善巧修行般若波羅蜜多時，不行佛十力，不行佛十力相，是行般若波羅蜜多；不行四無所畏、四無礙解、大慈大悲大喜大舍、十八佛不共法、一切智、道相智、一切相智，不行四無所畏乃至一切相智相，是行般若波羅蜜多。不行佛十力常無常，不行佛十力常無常相，是行般若波羅蜜多；不行四無所畏、四無礙解、大慈大悲大喜大舍、十八佛不共法、一切智、道相智、一切相智常無常，不行四無所畏乃至一切相智常無常相，是行般若波羅蜜多。不行佛十力樂苦，不行佛十力樂苦相，是行般若波羅蜜多；不行四無所畏、四無礙解、大慈大悲大喜大舍、十八佛不共法、一切智、道相智、一切相智樂苦，不行四無所畏乃至一切相智樂苦相，是行般若波羅蜜多。
不行佛十力我無我，不行佛十力我無我相，是行般若波羅蜜多；不行四無所畏、四無礙解、大慈大悲大喜大舍、十八佛不共法、一切智、道相智、一切相智我無我，不行四無所畏乃至一切相智我無我相，是行般若波羅蜜多。不行佛十力凈不凈，不行佛十力凈不凈相，是行般若波羅蜜多；不行四無所畏、四無礙解、大慈大悲大喜大舍、十八佛不共法、一切智、道相智、一切相智凈不凈，不行四無所畏乃至一切相智凈不凈相，是行般若波羅蜜多。不行佛十力空不空，不行佛十力空不空相，是行般若波羅蜜多；不行四無所畏、四無礙解、大慈大悲大喜大舍、十八佛不共法、一切智、道相智、一切相智空不空，不行四無所畏乃至一切相智空不空相，是行般若波羅蜜多。不行佛十力無相有相，不行佛十力無相有相相，是行般若波羅蜜多；不行四無所畏、四無礙解、大慈大悲大喜大舍、十八佛不共法、一切智、道相智、一切相智無相有相，不行四無所畏乃至一切相智無相有相相，是行般若波羅蜜多。
不行佛十力無愿有愿，不行佛十力無愿有愿相，是行般若波羅蜜多；不行四無所畏、四無礙解、大慈大悲大喜大舍、十八佛不共法、一切智、道相智、一切相智無愿有愿，不行四無所畏乃至一切相智無愿有愿相，是行般若波羅蜜多。不行佛十力寂靜不寂靜，不行佛十力寂靜不寂靜相，是行般若波羅蜜多；不行四無所畏、四無礙解、大慈大悲大喜大舍、十八佛不共法、一切智、道相智、一切相智寂靜不寂靜，不行四無所畏乃至一切相智寂靜不寂靜相，是行般若波羅蜜多。不行佛十力遠離不遠離，不行佛十力遠離不遠離相，是行般若波羅蜜多；不行四無所畏、四無礙解、大慈大悲大喜大舍、十八佛不共法、一切智、道相智、一切相智遠離不遠離，不行四無所畏乃至一切相智遠離不遠離相，是行般若波羅蜜多。
舍利子當知！是為菩薩摩訶薩有方便善巧修行般若波羅蜜多。何以故？舍利子！佛十力，佛十力性空；四無所畏、四無礙解、大慈大悲大喜大舍、十八佛不共法、一切智、道相智、一切相智，四無所畏乃至一切相智性空。舍利子！是佛十力非佛十力空，是佛十力空非佛十力，佛十力不離空，空不離佛十力，佛十力即是空，空即是佛十力，四無所畏乃至一切相智亦復如是。舍利子！如是菩薩摩訶薩有方便善巧修行般若波羅蜜多，能得無上正等菩提。
舍利子！是菩薩摩訶薩修行般若波羅蜜多時，於一切法不取有，不取非有，不取亦有亦非有，不取非有非非有，於不取亦不取。
時舍利子問善現言：何因緣故，是菩薩摩訶薩修行般若波羅蜜多時，於一切法都無所取？
善現答言：由一切法自性不可得。何以故？一切法以無性為自性故。由此因緣，若菩薩摩訶薩修行般若波羅蜜多時，於一切法若取有，若取非有，若取亦有亦非有，若取非有非非有，若取不取，非行般若波羅蜜多。所以者何？以一切法都無自性，不可取故。舍利子！是菩薩摩訶薩修行般若波羅蜜多時，於般若波羅蜜多不取行，不取不行，不取亦行亦不行，不取非行非不行，於不取亦不取。
時舍利子問善現言：何因緣故，是菩薩摩訶薩修行般若波羅蜜多時，於般若波羅蜜多都無所取？
善現答言：由般若波羅蜜多自性不可得。何以故？般若波羅蜜多以無性為自性故。由此因緣，若菩薩摩訶薩修行般若波羅蜜多時，於般若波羅蜜多若取行，若取不行，若取亦行亦不行，若取非行非不行，若取不取，非行般若波羅蜜多。所以者何？以般若波羅蜜多都無自性不可取故。舍利子！是菩薩摩訶薩修行般若波羅蜜多時，於一切法及般若波羅蜜多都無所取，無所執著，是名菩薩摩訶薩於一切法無所取著三摩地。此三摩地微妙殊勝廣大無量，能集無邊無礙作用，不共一切聲聞、獨覺。舍利子！若菩薩摩訶薩於此三摩地住不舍，速證無上正等菩提。
時舍利子問善現言：諸菩薩摩訶薩為但於此一三摩地住不舍，速證無上正等菩提？為更有余諸三摩地住不舍，亦令菩薩摩訶薩速證無上正等菩提？
善現答言：非但於此一三摩地，更有所余諸三摩地諸菩薩摩訶薩住不舍，速證無上正等菩提。
舍利子言：何者是耶？
善現答言：所謂健行三摩地、寶印三摩地、師子游戲三摩地、妙月三摩地、月幢相三摩地、一切法海三摩地、觀頂三摩地、法界決定三摩地、決定幢相三摩地、金剛喻三摩地、入法印三摩地、三摩地王三摩地、善安住三摩地、善立定王三摩地、放光三摩地、無忘失三摩地、放光無忘失三摩地、精進力三摩地、莊嚴力三摩地、等涌三摩地、入一切言詞決定三摩地、入一切名字決定三摩地、觀方三摩地、總持印三摩地、諸法等趣海印三摩地、王印三摩地、遍覆虛空三摩地、金剛輪三摩地、三輪清凈三摩地、無量光三摩地、無著無障三摩地、斷諸法轉三摩地、棄舍珍寶三摩地、遍照三摩地、不眴三摩地、無相住三摩地、不思惟三摩地、降伏四魔三摩地、無垢燈三摩地、無邊光三摩地、發光三摩地、普照三摩地、凈堅定三摩地、師子奮迅三摩地、師子頻申三摩地、師子欠呿三摩地、無垢光三摩地、妙樂三摩地、電燈三摩地、無盡三摩地、最勝幢相三摩地、帝相三摩地、順明正流三摩地、具威光三摩地、離盡三摩地、不可動轉三摩地、寂靜三摩地、無瑕隙三摩地、日燈三摩地、月凈三摩地、凈眼三摩地、凈光三摩地、月燈三摩地、發明三摩地、應作不應作三摩地、智相三摩地、金剛鬘三摩地、住心三摩地、普明三摩地、妙安立三摩地、寶積三摩地、妙法印三摩地、一切法性平等三摩地、棄舍塵愛三摩地、法涌圓滿三摩地、入法頂三摩地、寶性三摩地、舍喧諍三摩地、飄散三摩地、分別法句三摩地、決定三摩地、無垢行三摩地、字平等相三摩地、離文字相三摩地、斷所緣三摩地、無變異三摩地、無種類三摩地、入名相三摩地、無所作三摩地、入決定名三摩地、行無相三摩地、離翳闇三摩地、具行三摩地、不變動三摩地、度境界三摩地、集一切功德三摩地、無心住三摩地、決定住三摩地、凈妙花三摩地、具覺支三摩地、無邊辯三摩地、無邊燈三摩地、無等等三摩地、超一切法三摩地、決判諸法三摩地、散疑三摩地、無所住三摩地、一相莊嚴三摩地、引發行相三摩地、一行相三摩地、離諸行相三摩地、妙行三摩地、達諸有底遠離三摩地、入一切施設語言三摩地、堅固寶三摩地、於一切法無所取著三摩地、電焰莊嚴三摩地、除遣三摩地、無勝三摩地、法炬三摩地、慧燈三摩地、趣向不退轉神通三摩地、解脫音聲文字三摩地、炬熾然三摩地、嚴凈相三摩地、無相三摩地、無濁忍相三摩地、具一切妙相三摩地、具摠持三摩地、不喜一切苦樂三摩地、無盡行相三摩地、攝伏一切正邪性三摩地、斷憎愛三摩地、離違順三摩地、無垢明三摩地、極堅固三摩地、滿月凈光三摩地、大莊嚴三摩地、無執電光三摩地、能照一切世間三摩地、能救一切世間三摩地、定平等性三摩地、無塵有塵平等理趣三摩地、無諍有諍平等理趣三摩地、無巢穴無標幟無愛樂三摩地、決定安住真如三摩地、器中涌出三摩地、燒諸煩惱三摩地、大智慧炬三摩地、出生十力三摩地、開闡三摩地、壞身惡行三摩地、壞語惡行三摩地、壞意惡行三摩地、善觀察三摩地、如虛空三摩地、無染著如虛空三摩地。舍利子！若菩薩摩訶薩於如是等諸三摩地住不舍，速證無上正等菩提。復有所余無量無數三摩地門、陀羅尼門，若菩薩摩訶薩能善修學，亦令速證阿耨多羅三藐三菩提。
尒時，具壽善現承佛神力語舍利子言：若菩薩摩訶薩住如是等三摩地者，當知已為過去諸佛之所授記，亦為現在十方諸佛之所授記。舍利子！是菩薩摩訶薩雖住如是諸三摩地，而不見此諸三摩地，亦不著此諸三摩地，亦不念言：我已入此諸三摩地，我今入此諸三摩地，我當入此諸三摩地，唯我能入，非余所能。彼如是等尋思分別，由斯定力，皆不現行。
時舍利子問善現言：為別實有菩薩摩訶薩住如是等諸三摩地，已為過去現在諸佛所授記耶？
善現答言：不也，舍利子！何以故？舍利子！般若波羅蜜多不異諸三摩地，諸三摩地不異般若波羅蜜多，菩薩摩訶薩不異般若波羅蜜多及三摩地，般若波羅蜜多及三摩地不異菩薩摩訶薩，般若波羅蜜多即是諸三摩地，諸三摩地即是般若波羅蜜多，菩薩摩訶薩即是般若波羅蜜多及三摩地，般若波羅蜜多及三摩地即是菩薩摩訶薩。所以者何？以一切法性平等故。
舍利子言：若一切法性平等者，此三摩地可示現不？
善現答言：不可示現。
舍利子言：是菩薩摩訶薩於此三摩地有想解不？
善現答言：彼無想解。
舍利子言：彼何故無想解？
善現答言：彼無分別故。
舍利子言：彼何故無分別？
善現答言：一切法性都無所有故，彼於定不起分別。由此因緣，是菩薩摩訶薩於一切法及三摩地俱無想解。何以故？以一切法及三摩地俱無所有，無所有中，分別想解無由起故。
時薄伽梵贊善現言：善哉！善哉！如汝所說。故我說汝住無諍定聲聞眾中最為第一，由斯我說與義相應。善現！菩薩摩訶薩欲學般若波羅蜜多應如是學，欲學靜慮、精進、安忍、凈戒、布施波羅蜜多應如是學。善現！菩薩摩訶薩欲學四靜慮應如是學，欲學四無量、四無色定應如是學。善現！菩薩摩訶薩欲學四念住應如是學，欲學四正斷、四神足、五根、五力、七等覺支、八圣道支應如是學。善現！菩薩摩訶薩欲學五眼應如是學，欲學六神通應如是學。善現！菩薩摩訶薩欲學佛十力應如是學，欲學四無所畏、四無礙解、大慈大悲大喜大舍、十八佛不共法、一切智、道相智、一切相智應如是學。
時舍利子白佛言：世尊！菩薩摩訶薩作如是學，為正學般若波羅蜜多，乃至為正學一切相智耶？
佛告舍利子：菩薩摩訶薩作如是學，為正學般若波羅蜜多，以無所得為方便故，乃至為正學一切相智，以無所得為方便故。
時舍利子復白佛言：世尊！菩薩摩訶薩作如是學，以無所得為方便學般若波羅蜜多，乃至以無所得為方便學一切相智耶？
佛告舍利子：菩薩摩訶薩作如是學，以無所得為方便學般若波羅蜜多，乃至以無所得為方便學一切相智。
舍利子言：無所得者，為何等法不可得耶？
佛言：我不可得，畢竟凈故；有情、命者、生者、養者、士夫、數取趣、意生、儒童、作者、使作者、起者、使起者、受者、使受者、知者、見者不可得，畢竟凈故。色不可得，畢竟凈故；受想行識不可得，畢竟凈故。眼處不可得，畢竟凈故；耳鼻舌身意處不可得，畢竟凈故。色處不可得，畢竟凈故；聲香味觸法處不可得，畢竟凈故。眼界、色界、眼識界及眼觸、眼觸為緣所生諸受不可得，畢竟凈故；耳界、聲界、耳識界及耳觸、耳觸為緣所生諸受不可得，畢竟凈故；鼻界、香界、鼻識界及鼻觸、鼻觸為緣所生諸受不可得，畢竟凈故；舌界、味界、舌識界及舌觸、舌觸為緣所生諸受不可得，畢竟凈故；身界、觸界、身識界及身觸、身觸為緣所生諸受不可得，畢竟凈故；意界、法界、意識界及意觸、意觸為緣所生諸受不可得，畢竟凈故。地界不可得，畢竟凈故；水火風空識界不可得，畢竟凈故。欲界不可得，畢竟凈故；色、無色界不可得，畢竟凈故。
苦圣諦不可得，畢竟凈故；集滅道圣諦不可得，畢竟凈故。無明不可得，畢竟凈故；行、識、名色、六處、觸、受、愛、取、有、生、老死愁嘆苦憂惱不可得，畢竟凈故。四靜慮不可得，畢竟凈故；四無量、四無色定不可得，畢竟凈故。四念住不可得，畢竟凈故；四正斷、四神足、五根、五力、七等覺支、八圣道支不可得，畢竟凈故。布施波羅蜜多不可得，畢竟凈故；凈戒、安忍、精進、靜慮、般若波羅蜜多不可得，畢竟凈故。五眼不可得，畢竟凈故；六神通不可得，畢竟凈故。佛十力不可得，畢竟凈故；四無所畏、四無礙解、大慈大悲大喜大舍、十八佛不共法、一切智、道相智、一切相智不可得，畢竟凈故。預流不可得，畢竟凈故；一來、不還、阿羅漢不可得，畢竟凈故。獨覺不可得，畢竟凈故；菩薩不可得，畢竟凈故；如來不可得，畢竟凈故。
舍利子言：世尊所說畢竟凈者，是何等義？
佛言：諸法不出不生，不沒不盡，無染無凈，無得無為，如是名為畢竟凈義。
尒時，舍利子白佛言：世尊！菩薩摩訶薩如是學時，為學何法？
佛告舍利子：菩薩摩訶薩如是學時，於一切法都無所學。何以故？非一切法如是而有如諸愚夫異生所執可於中學。
舍利子言：若尒，諸法如何而有？
佛言：諸法如無所有，如是而有，若於如是無所有法不能了達，說名無明。
舍利子言：何等法無所有，若不了達，說名無明？
佛言：色無所有，受想行識無所有，以內空故、外空故、內外空故、空空故、大空故、勝義空故、有為空故、無為空故、畢竟空故、無際空故、散空故、無變異空故、本性空故、自相空故、共相空故、一切法空故、不可得空故、無性空故、自性空故、無性自性空故。舍利子！眼處無所有，耳鼻舌身意處無所有，以內空故乃至無性自性空故。色處無所有，聲香味觸法處無所有，以內空故乃至無性自性空故。
舍利子！眼界、色界、眼識界及眼觸、眼觸為緣所生諸受無所有，以內空故乃至無性自性空故；耳界、聲界、耳識界及耳觸、耳觸為緣所生諸受無所有，以內空故乃至無性自性空故；鼻界、香界、鼻識界及鼻觸、鼻觸為緣所生諸受無所有，以內空故乃至無性自性空故；舌界、味界、舌識界及舌觸、舌觸為緣所生諸受無所有，以內空故乃至無性自性空故；身界、觸界、身識界及身觸、身觸為緣所生諸受無所有，以內空故乃至無性自性空故；意界、法界、意識界及意觸、意觸為緣所生諸受無所有，以內空故乃至無性自性空故。
舍利子！地界無所有，水火風空識界無所有，以內空故乃至無性自性空故。舍利子！欲界無所有，色、無色界無所有，以內空故乃至無性自性空故。舍利子！苦圣諦無所有，集滅道圣諦無所有，以內空故乃至無性自性空故。舍利子！無明無所有，行、識、名色、六處、觸、受、愛、取、有、生、老死愁嘆苦憂惱無所有，以內空故乃至無性自性空故。舍利子！貪瞋癡無所有，諸見趣無所有，以內空故乃至無性自性空故。
舍利子！四靜慮無所有，四無量、四無色定無所有，以內空故乃至無性自性空故。舍利子！四念住無所有，四正斷、四神足、五根、五力、七等覺支、八圣道支無所有，以內空故乃至無性自性空故。舍利子！布施波羅蜜多無所有，凈戒、安忍、精進、靜慮、般若波羅蜜多無所有，以內空故乃至無性自性空故。舍利子！五眼無所有，六神通無所有，以內空故乃至無性自性空故。舍利子！佛十力無所有，四無所畏、四無礙解、大慈大悲大喜大舍、十八佛不共法、一切智、道相智、一切相智無所有，以內空故乃至無性自性空故。
舍利子！愚夫異生若於如是無所有法不能了達，說名無明。彼由無明及愛勢力，分別執著斷常二邊，由此不知不見諸法無所有性，分別諸法；由分別故，便執著色受想行識，乃至執著一切相智；由執著故，分別諸法無所有性，由此於法不知不見。
舍利子言：於何等法不知不見？
佛言：於色不知不見，於受想行識不知不見，乃至於一切相智不知不見。由於諸法不知不見，墮在愚夫異生數中不能出離。
舍利子言：彼於何處不能出離？
佛言：彼於欲界不能出離，於色界不能出離，於無色界不能出離；由不出離，於聲聞法不能成辦，於獨覺法不能成辦，於菩薩法不能成辦，於如來法不能成辦；由不成辦，不能信受。
舍利子言：彼於何法不能信受？
佛言：彼於色空不能信受，於受想行識空不能信受，乃至於一切相智空不能信受，由不信受，則不能住。
舍利子言：於何等法彼不能住？
佛言：謂不能住四念住，不能住四正斷、四神足、五根、五力、七等覺支、八圣道支；不能住布施波羅蜜多，不能住凈戒、安忍、精進、靜慮、般若波羅蜜多；不能住不退轉地；不能住五眼，不能住六神通；不能住佛十力，不能住四無所畏、四無礙解、大慈大悲大喜大舍、十八佛不共法、一切智、道相智、一切相智；由此故名愚夫異生，以於諸法執著有性。
舍利子言：彼於何法執著有性？
佛言：舍利子！彼於色執著有性，於受想行識執著有性。舍利子！彼於眼處執著有性，於耳鼻舌身意處執著有性。於色處執著有性，於聲香味觸法處執著有性。舍利子！彼於眼界、色界、眼識界及眼觸、眼觸為緣所生諸受執著有性，於耳界、聲界、耳識界及耳觸、耳觸為緣所生諸受執著有性，於鼻界、香界、鼻識界及鼻觸、鼻觸為緣所生諸受執著有性，於舌界、味界、舌識界及舌觸、舌觸為緣所生諸受執著有性，於身界、觸界、身識界及身觸、身觸為緣所生諸受執著有性，於意界、法界、意識界及意觸、意觸為緣所生諸受執著有性。
舍利子！彼於地界執著有性，於水火風空識界執著有性。舍利子！彼於欲界執著有性，於色、無色界執著有性。舍利子！彼於苦圣諦執著有性，於集滅道圣諦執著有性。舍利子！彼於無明執著有性，於行、識、名色、六處、觸、受、愛、取、有、生、老死愁嘆苦憂惱執著有性。舍利子！彼於貪瞋癡執著有性，於諸見趣執著有性。舍利子！彼於四靜慮執著有性，於四無量、四無色定執著有性。
舍利子！彼於四念住執著有性，於四正斷、四神足、五根、五力、七等覺支、八圣道支執著有性。舍利子！彼於布施波羅蜜多執著有性，於凈戒、安忍、精進、靜慮、般若波羅蜜多執著有性。舍利子！彼於五眼執著有性，於六神通執著有性。舍利子！彼於佛十力執著有性，於四無所畏、四無礙解、大慈大悲大喜大舍、十八佛不共法、一切智、道相智、一切相智執著有性。
舍利子！愚夫異生以於諸法執著有性，於諸法空不能信受。由不信故，不能成辦聲聞、獨覺、菩薩、如來所有圣法，故於圣法不能安住。是故，舍利子！諸菩薩摩訶薩欲學般若波羅蜜多，欲成辦一切智、道相智、一切相智，當以無所得為方便，如應而學。
尒時，舍利子白佛言：世尊！為有菩薩摩訶薩作如是學，非學般若波羅蜜多，不能成辦一切智智不？
佛告舍利子：有菩薩摩訶薩作如是學，非學般若波羅蜜多，不能成辦一切智智。
舍利子言：世尊！何緣有菩薩摩訶薩作如是學，非學般若波羅蜜多，不能成辦一切智智？
佛言：舍利子！若菩薩摩訶薩無方便善巧，於般若波羅蜜多分別執著，於靜慮、精進、安忍、凈戒、布施波羅蜜多分別執著，如是菩薩摩訶薩作如是學，非學般若波羅蜜多，不能成辦一切智智。舍利子！若菩薩摩訶薩無方便善巧，於色分別執著，於受想行識分別執著，如是菩薩摩訶薩作如是學，非學般若波羅蜜多，不能成辦一切智智。舍利子！若菩薩摩訶薩無方便善巧，於眼處分別執著，於耳鼻舌身意處分別執著，如是菩薩摩訶薩作如是學，非學般若波羅蜜多，不能成辦一切智智。舍利子！若菩薩摩訶薩無方便善巧，於色處分別執著，於聲香味觸法處分別執著，如是菩薩摩訶薩作如是學，非學般若波羅蜜多，不能成辦一切智智。
舍利子！若菩薩摩訶薩無方便善巧，於眼界、色界、眼識界及眼觸、眼觸為緣所生諸受分別執著，如是菩薩摩訶薩作如是學，非學般若波羅蜜多，不能成辦一切智智。舍利子！若菩薩摩訶薩無方便善巧，於耳界、聲界、耳識界及耳觸、耳觸為緣所生諸受分別執著，如是菩薩摩訶薩作如是學，非學般若波羅蜜多，不能成辦一切智智。舍利子！若菩薩摩訶薩無方便善巧，於鼻界、香界、鼻識界及鼻觸、鼻觸為緣所生諸受分別執著，如是菩薩摩訶薩作如是學，非學般若波羅蜜多，不能成辦一切智智。
舍利子！若菩薩摩訶薩無方便善巧，於舌界、味界、舌識界及舌觸、舌觸為緣所生諸受分別執著，如是菩薩摩訶薩作如是學，非學般若波羅蜜多，不能成辦一切智智。舍利子！若菩薩摩訶薩無方便善巧，於身界、觸界、身識界及身觸、身觸為緣所生諸受分別執著，如是菩薩摩訶薩作如是學，非學般若波羅蜜多，不能成辦一切智智。舍利子！若菩薩摩訶薩無方便善巧，於意界、法界、意識界及意觸、意觸為緣所生諸受分別執著，如是菩薩摩訶薩作如是學，非學般若波羅蜜多，不能成辦一切智智。
舍利子！若菩薩摩訶薩無方便善巧，於地界分別執著，於水火風空識界分別執著，如是菩薩摩訶薩作如是學，非學般若波羅蜜多，不能成辦一切智智。舍利子！若菩薩摩訶薩無方便善巧，於苦圣諦分別執著，於集滅道圣諦分別執著，如是菩薩摩訶薩作如是學，非學般若波羅蜜多，不能成辦一切智智。舍利子！若菩薩摩訶薩無方便善巧，於無明分別執著，於行、識、名色、六處、觸、受、愛、取、有、生、老死愁嘆苦憂惱分別執著，如是菩薩摩訶薩作如是學，非學般若波羅蜜多，不能成辦一切智智。
舍利子！若菩薩摩訶薩無方便善巧，於四靜慮分別執著，於四無量、四無色定分別執著，如是菩薩摩訶薩作如是學，非學般若波羅蜜多，不能成辦一切智智。舍利子！若菩薩摩訶薩無方便善巧，於四念住分別執著，於四正斷、四神足、五根、五力、七等覺支、八圣道支分別執著，如是菩薩摩訶薩作如是學，非學般若波羅蜜多，不能成辦一切智智。舍利子！若菩薩摩訶薩無方便善巧，於五眼分別執著，於六神通分別執著，如是菩薩摩訶薩作如是學，非學般若波羅蜜多，不能成辦一切智智。
舍利子！若菩薩摩訶薩無方便善巧，於佛十力分別執著，於四無所畏、四無礙解、大慈大悲大喜大舍、十八佛不共法、一切智、道相智、一切相智分別執著，如是菩薩摩訶薩作如是學，非學般若波羅蜜多，不能成辦一切智智。舍利子！以是因緣，有菩薩摩訶薩作如是學，非學般若波羅蜜多，不能成辦一切智智。
舍利子言：如是菩薩摩訶薩作如是學，非學般若波羅蜜多，不能成辦一切智智耶？
佛言：如是！菩薩摩訶薩作如是學，非學般若波羅蜜多，不能成辦一切智智。
時舍利子復白佛言：世尊！云何菩薩摩訶薩修行般若波羅蜜多時，是學般若波羅蜜多，則能成辦一切智智？
佛告舍利子：若菩薩摩訶薩修行般若波羅蜜多時，不見般若波羅蜜多，乃至不見一切相智，是學般若波羅蜜多，則能成辦一切智智。何以故？以無所得為方便故。
舍利子言：是菩薩摩訶薩於何法無所得為方便？
佛言：是菩薩摩訶薩於布施波羅蜜多無所得為方便，於凈戒、安忍、精進、靜慮、般若波羅蜜多無所得為方便，乃至於佛十力無所得為方便，於四無所畏、四無礙解、大慈大悲大喜大舍、十八佛不共法、一切智、道相智、一切相智無所得為方便。
舍利子言：是菩薩摩訶薩修行般若波羅蜜多時，何故以無所得為方便？
佛言：是菩薩摩訶薩修行般若波羅蜜多時，以內空故無所得為方便，乃至以無性自性空故無所得為方便。舍利子！如是菩薩摩訶薩修行般若波羅蜜多時，是學般若波羅蜜多，則能成辦一切智智。