經：菩薩摩訶薩八萬人。
贊曰：第五、圣德難思眾。文有三：一、標類舉數；二、嘆德；三、列名。此初也。梵云菩提薩埵摩訶薩埵，略云菩薩摩訶薩。菩薩修行，略有二門：一、自利，大智為首；二、利他，大悲為先。菩提，覺義，智所求果；薩埵，有情義，悲所度生。依弘誓語，故名菩薩。以二為境，名為菩薩，有財釋也。又覺是所求果，有情是自身，求三菩提之有情者，故名菩薩。或菩提是所求果，薩埵者勇猛義，不憚處、時，求大菩提，有志有能，故名菩薩。二皆依主。
又菩提即般若，薩埵謂方便，如是二法能利能樂一切有情，故名菩薩。亦菩提亦薩埵，或及初解，皆持業釋。摩訶，大也；薩埵，如前。今此菩薩位居八地已上，為簡前小及二乘位，故言摩訶薩。無著般若論云：諸菩薩有七種大，故此大眾生名摩訶薩埵。如菩薩地說。下大乘章中別當具列。
經：皆於阿耨多羅三藐三菩提不退轉。
贊曰：自下第二、嘆德，有十三句，論以二門釋：一、上支下支門；二、攝取事門。支者，分義。上支分謂總相，下支分謂別相，故論云：應知阿耨多羅三藐三菩提不退轉者是總相，余是別相。此總相也。無上正覺體即佛果所，有五法，謂凈法界及四智心品。
無著金剛般若論說：阿耨多羅三藐三菩提顯示菩提及菩提道。阿耨多羅，此顯菩提自相、解脫相故；三藐三菩提，顯示菩提者人平等相，以菩提法故，得知是佛。大智度論說：智及智處俱說名般若。菩薩地說菩提、菩提斷皆名菩提。故阿云無，耨多羅云上，三云正，藐云等。
又三云正，菩提云覺，即是無上正等正覺。此有四覺：一、無上覺，是總也，即顯菩提清凈法界；二、正覺，簡外道邪覺故；三、等覺，簡二乘但了生空偏覺故；四、又正覺簡菩薩，菩薩因覺未滿，果位非正覺故。此顯菩提道即四智品。下一覺字貫通上四，由具下三，一切莫過超遍等喻。
真理所覺，名無上覺。然諸經論多說真理名無上菩提體，以根本故。今此雙取佛果理、智，俱名無上菩提，於此二果俱不退轉。云何不退轉？由具下十因不退轉，故於佛果能不退轉，決定當證，念念進修，名不退轉。退者，失也；轉者，動也。八地以上，任運進修於大菩提，修習不退，無煩惱故，亦復不為一切有相、功用所動，名不退轉。由此八地名不動地，相、用、煩惱不能動故。
不退有四：一、信不退。十信第六名不退心，自後不退生邪見故。二、位不退。十住第七名不退位，自後不退入二乘故。三、證不退。初地以上即名不退，所證得法不退失故。四、行不退。八地已上名不退地，為、無為法皆能修故。
今此菩薩皆八地已上，故言於無上正等覺不退轉，定當證故。故不退者非即不轉。又不退有二：一、已得不退，初地即得；二、未得不退，八地方得。無上正覺是未得法故。八地以上能不退轉，情祈正覺，心進不動，法駛流中任運轉故，名不退轉。此不退者即是不轉。
經：皆得陀羅尼至轉不退轉法輪。
贊曰：下別支分有十二句，以十種示現，分二：初九自利；後一利他。初九又二：初八有為德；後一無為德。初中又二：初五福慧；後三悲智。初五又二：初三內行；後二善緣。初中有三：初一熏修自利；次一利他；後一利法。善緣二中，初一遇緣修行，後一贊美除疑。
三悲智中，初一慈悲，後二智慧。此中有三：一、住聞法不退轉，謂皆得陀羅尼。陀羅尼者，此云總持。總持有二：一、攝；二、散。攝者，持也。此即聞持，聞於文義，任持不忘，即所聞之能持，名之為攝。聞，即總持，體，念、慧也。十地經云：八地以上菩薩於一切法能堪、能思、能持。彼論解云：堪謂聞慧，思謂思慧，持謂修慧，於一修慧，分三用故。散者，施也。此有四種：一、法；二、義；三、能得菩薩忍；四、明咒。施與眾生故，此中二種：初是能持，即聞持是；後是所持，余四種是。復分為二：一、自利，聞持等也；二、他利，法義等四，因果別故。
二、樂說不退轉，謂樂說辨才。辨才即是四辨、七辨而樂說故。
四辨者，即四無礙解：一、法無礙解；二、義無礙解。此二如次，即是解教理無滯智。三、詞無礙解，即解諸方言音無滯智；四、辨說無礙解，即說法等七辨無滯智。七辨者：一、捷辨，須言即言，無謇吃故；二、迅辨，懸河建瓴]猊皆非。住於十地，已得道果，由種種所由，行菩薩道，故入二位。
又因緣者，外遇良緣，值善友也。善知識者，是大因緣故。信解、相貌是內修行。內修行中，內心行名信解，身語行名相貌。心觀妙理名信解，舍頭目等名為相貌。
行菩薩道者，論云：依四攝法教化眾生，方便攝取故。信解、相貌皆是行菩薩道。
四攝法者：一、布施，如後當釋。二、愛語，常說悅意、諦實、如法、別義之語。遠離頻蹙，含笑先言，命進問安，隨宜慰愈，見有昌盛而不自知，覺善法增，而申慶悅。說佛法教，為勝益，於己怨仇，起清凈意；於極癡者，誓除疑惑；於真福田，諂誑惡行，都無嫌恨，修難愛語。欲除障蓋，為說先作。心調善者，為說諦法；多放逸者，誨令出離；有疑惑者，談說決擇，依四凈語起八圣語。
三者、利行，由愛語故，先示正理，隨所學處，悲無染心，勸導調伏，安處建立，能令獲得現利財位，後利出家，俱利離欲、輕安、解脫。習近惡友，未植善根，著大財位，深極放逸，外道僻執邪見誹謗，常起八纏十惡業者，於此一切皆能開解，起大悲心。雖受大苦，心無勞倦，倍生歡喜。雖處財位，最勝第一，而自卑屈，如仆如奴，如旃茶羅，如孝子等。無染無偽，真實哀憐慈愍之心永不退轉。
四者、同事，以此義利，若勸他學，亦自修學。教他知已，所修同事，善根堅固，不生退轉，令作是念：此所教我，定有利樂，彼自行故。不爾，便言：汝自不善，何能教我？汝且於他諮受此事，故須自行。菩薩利他，行雖無量，舉此四攝攝一切行，故不論余章，義如無垢稱疏第二卷。
經：復見諸佛至起七寶塔。
贊曰：此睹滅後行化，有二：一、入滅；二、起塔。梵云波利抳縛諵，此云圓寂，即是圓滿體寂滅義。涅盤，訛也。涅盤以六門分別：一、體；二、名；三、得時；四、得人；五、能障；六、入意。
體者，涅盤有四：一、自性清凈涅盤；二、有余依涅盤；三、無余依涅盤；四、無住處涅盤。此四之體即大般涅盤，有三：一、總四之體，皆一真如，真如具三，方成涅盤。能生圓覺，名摩訶般若。體覺性故，在二乘身不生圓覺，非為覺性，不名般若。大智度論云：說智及智處，皆名為般若。故華嚴云：自性清凈心，亦名無師智。
二、出所知障，名為法身。勝鬘云：在纏名如來藏，出纏名法身。在二乘等不名法身，非功德法所依止故。
三、眾苦都盡，離二死故，名為解脫。在二乘等，分段死盡，雖離二縛，非圓解脫。然二乘者亦微得此，三乘同坐解脫之床，由此二乘亦名得涅盤，然非大涅盤，義不具足故。
又依涅盤經第二卷，大涅盤要三事具足，名入大涅盤。般若能證二空之智，法身即是所證二理，解脫即是由智證理，障盡所得假擇滅，體如伊字三點。涅盤亦爾，由智證法身而得擇滅，法身為本，依之有二，故如伊字，二點在上，一點在下。別不成者，三事條然，有其別體，許別時得理亦不成。三事涅盤，不異不一，要俱時得，方名入故。
縱不成者，般若為最下品，解脫為次中品，法身為次上品，三法俱時，三品而得，此亦不成。豎上下名縱，傍前後名橫。若三別體前後證之，理亦不成。由起大智，證法身理，離縛解脫，三事不一不異，名入大涅盤。非如二乘執三別體有其三品，前後別得，或俱時得，成入涅盤。余別出體釋名等義，如唯識第十卷抄。今明彼佛示入無余，非入大涅盤，初得成佛，彼已得故。所應度者，此已度訖，故入涅盤；其未得度者，亦皆為作得度因緣，故起寶塔，供養舍利。
梵云設利羅，體也；舍利者，訛。窣睹波，云高顯；言塔，訛也。又論本科照境已下文云依器世間者，傍照萬八千，豎朗下二界是；眾生世間者，所見六趣眾生是。數種種者下云示現種種觀故，即余五所見，觀見此中種種事故。
論開為四：一者、食，謂所見佛資長義。任持義是食義。然資長眾生殊勝善法，住持眾生善根不壞，故佛名食。又云：是示現依止住食。若爾，菩薩八地以上，對法亦名示現住食，應入此攝。又受用義是食義。受用法樂能食，故名食。二、聞法，如名可知。三、修行，謂四眾修行得道，及菩薩行菩薩道者。四者、樂，謂所見入滅，生滅滅已，彼寂為樂故。
又樂有五：一、自性樂；二、因樂；三、苦對治樂；四、受斷樂；五、無惱害樂。此復有四：一、出離；二、遠離；三、寂靜；四、覺法。此入涅盤是後四中寂靜樂也。
示現種種觀者，此顯寶塔無數沙，觀知此故。又觀見此種種事故，名種種觀量。種種者，解下頌中入涅盤已，起七寶塔，寶塔高妙，五千由旬等是。又重科所見七事云：六趣眾生，是具足煩惱差別；佛下足六事，具足清凈差別。具足清凈差別中有佛、法、弟子差別，示現三寶差別故。弟子中復乘差別，聲聞、菩薩二乘別故。即此清凈中有世界有佛，見三寶者，名為有佛。有世界無佛，見入涅盤，及為起塔，名為無佛。