夫諸佛真源，眾生本有，因迷也沈淪三界，因悟也頓出四生，所以有諸佛而可成，有眾生而可作。是故先賢悲憫，廣設多途，理出偏圓，教興頓漸，從麤及細，自淺至深。末後目瞬青蓮，引得頭陀微笑，正法眼藏自此流通天上人間，此方他界。得其理也，超宗越格，如鳥道而無蹤跡；得其事也，滯句迷言，若靈龜而曳尾。
間有清居禪師，觀眾生之根器，應病施方，作牧牛以為圖，隨機設教。初從漸白，顯力量之未充；次至純真，表根機之漸照；乃至人牛不見故，標心法雙亡。其理也，已盡根源；其法也，尚存莎笠。遂使淺根疑悞，中下紛紜，或疑之落空亡也，或喚作墮常見。今觀則公禪師，擬前賢之模范，出自己之胸襟，十頌佳篇，交光相映。初從失處，終至還源，善應群機，如救饑渴。慈遠是以探尋妙義，采拾玄微，如水母以尋湌，依海蝦而為目。初自尋牛，終至入鄽，強起波瀾，橫生頭角。尚無心而可覓，何有牛而可尋？泊
頌曰：
騎牛迤邐欲還家，羗笛聲聲送晚霞，
一拍一歌無限意，知音何必鼓唇牙。
指點前坡即是家，旋吹桐角出烟霞，
忽然變作還鄉曲，未必知音肯伯牙。
倒騎得得自歸家，篛笠蓑衣帶晚霞，
步步清風行處穩，不將寸草掛唇牙。
法無二法，牛目為宗。喻蹄兔之異名，顯筌魚之差別。如金出鑛，似月離云。一道寒光，威音劫外。
頌曰：
騎牛已得到家山，牛也空兮人也閑，
紅日三竿猶作夢，鞭繩空頓草堂間。
欄內無牛趁出山，烟蓑雨笠亦空閑，
行歌行樂無拘系，贏得一身天地間。
歸來何處不家山？物我相忘鎮日閑，
須信通玄峰頂上，個中渾不類人間。
凡情脫落，圣意皆空。有佛處不用遨游，無佛處急須走過。兩頭不著，千眼難窺。百鳥含花，一場。
頌曰：
鞭索人牛盡屬空，碧天寥廓信難通，
紅爐焰上爭容雪？到此方能合祖宗。
慚愧眾生界已空，個中消息若為通？
後無來若前無去，未審憑誰繼此宗？
一鎚擊碎太虛空，凡情無蹤路不通，
明月堂前風颯颯，百川無水不朝宗。
本來清凈，不受一塵。觀有相之榮枯，處無為之凝寂。不同幻化，豈假修治？水綠山青，坐觀成敗。
頌曰：
返本還源已費功，爭如直下若盲聾？
庵中不見庵前物，水自茫茫花自紅。
靈機不隨有無功，見色聞聲豈用聾？
昨夜金烏飛入海，曉天依舊一輪紅。
用盡機關費盡功，惺惺底事不如聾，
草鞋根斷來時路，百鳥不啼花亂紅。
柴門獨掩，千圣不知。埋自己之風光，負前賢之途轍。提瓢入市，策杖還家，酒肆魚行，化令成佛。
頌曰：
露胸跣足入鄽來，抹土涂灰笑滿腮，
不用神仙真秘訣，直教枯木放花開。
者漢親從異類來，分明馬面與驢腮，
一揮鐵棒如風疾，萬戶千門盡擊開。
袖金鎚劈面來，胡言漢語笑盈腮，
相逢若解不相識，樓閣門庭八字開。