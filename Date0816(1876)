如是我聞：
一時，佛在毗舍離國大林精舍重閣講堂，告諸比丘：卻後三月，我當般涅盤。尊者阿難即從座起，整衣服，叉手合掌，遶佛三匝，為佛作禮，胡跪合掌，諦觀如來，目不暫舍。長老摩訶迦葉、彌勒菩薩摩訶薩亦從座起，合掌作禮，瞻仰尊顏。
時三大士異口同音，而白佛言：世尊！如來滅後，云何眾生起菩薩心，修行大乘方等經典，正念思惟一實境界？云何不失無上菩提之心？云何復當不斷煩惱，不離五欲，得凈諸根，滅除諸罪？父母所生清凈常眼不斷五欲而能得見諸障外事？
佛告阿難：諦聽！諦聽！善思念之！如來昔在耆闍崛山及余住處已廣分別一實之道。今於此處為未來世諸眾生等欲行大乘無上法者、欲學普賢行普賢行者，我今當說其憶念法。若見普賢及不見者，除卻罪數。今為汝等當廣分別。阿難！普賢菩薩乃生東方凈妙國土。其國土相，法華經中已廣分別，我今於此略而解說。
阿難！若比丘、比丘尼、優婆塞、優婆夷、天龍八部一切眾生，誦大乘經者、修大乘者、發大乘意者、樂見普賢菩薩色身者、樂見多寶佛塔者、樂見釋迦牟尼佛及分身諸佛者、樂得六根清凈者，當學是觀。此觀功德，除諸障礙，見上妙色，不入三昧，但誦持故，專心修習，心心相次，不離大乘，一日至三七日得見普賢。有重障者，七七日盡，然後得見；復有重者，一生得見；復有重者，二生得見；復有重者，三生得見。如是種種業報不同，是故異說。
普賢菩薩身量無邊、音聲無邊、色像無邊，欲來此國，入自在神通，促身令小。閻浮提人三障重故，以智慧力化乘白象，其象六牙，七支跓地，其七支下生七蓮華。象色鮮白，白中上者，頗梨雪山不得為比。身長四百五十由旬，高四百由旬。於六牙端有六浴池，一一浴池中生十四蓮華，與池正等。其華開敷如天樹王，一一華上有一玉女，顏色紅輝，有過天女，手中自然化五箜篌，一一箜篌有五百樂器以為眷屬。有五百飛鳥，鳧、鴈、鴛鴦，皆眾寶色，生花葉間。象鼻有華，其莖譬如赤真珠色，其華金色，含而未敷。
見是事已，復更懺悔，至心諦觀，思惟大乘，心不休廢。見華即敷金色金光。其蓮華臺是甄叔迦寶、妙梵摩尼以為華鬘，金剛寶珠以為華須。見有化佛坐蓮華臺，眾多菩薩坐蓮華須。化佛眉間亦出金光，入象鼻中；從象鼻出，入象眼中；從象眼出，入象耳中；從象耳出，照象頂上，化作金臺。其象頭上有三化人，一捉金輪，一持摩尼珠，一執金剛杵。舉杵擬象，象即能行，腳不履地，躡虛而游，離地七尺。
地有印文，於印文中千輻轂輞皆悉具足，一一輞間生一大蓮華。此蓮華上生一化象，亦有七支隨大象行，舉足下足生七千象以為眷屬，隨從大象。象鼻紅蓮華色，上有化佛，放眉間光，其光金色，如前入象鼻中；於象鼻中出，入象眼中；從象眼出，還入象耳；從象耳出，至象頸上；漸漸上至象背，化成金鞍，七寶校具。
於鞍四面有七寶柱。眾寶校飾以成寶臺，臺中有一七寶蓮華，其蓮華須百寶共成，其蓮華臺是大摩尼。有一菩薩結加趺坐，名曰普賢，身白玉色，五十種光，光五十種色以為項光，身諸毛孔流出金光，其金光端無量化佛，諸化菩薩以為眷屬，安庠徐步，雨大寶華至行者前。其象開口，於象牙上，諸池玉女鼓樂弦歌，其聲微妙，贊嘆大乘一實之道。
行者見已，歡喜敬禮，復更誦讀甚深經典，遍禮十方無量諸佛，禮多寶塔及釋迦牟尼，并禮普賢諸大菩薩，發是誓言：若我宿福應見普賢，愿尊劫阿僧只數生死之罪。因此勝妙懺悔法故，今於十方各得為佛。若欲疾成阿耨多羅三藐三菩提者，若欲現身見十方佛及普賢菩薩，當凈澡浴，著凈潔衣，燒眾名香，在空閑處，應當誦讀大乘經典，思大乘義。
佛告阿難：若有眾生欲觀普賢菩薩者，當作是觀。作是觀者，是名正觀；若他觀者，是名邪觀。佛滅度後，佛諸弟子隨順佛語行懺悔者，當知是人行普賢行。行普賢行者，不見惡相及惡業報。其有眾生晝夜六時禮十方佛，誦大乘經，思第一義甚深空法，一彈指頃除去百萬億*億阿僧只劫生死之罪。行此行者，真是佛子，從諸佛生，十方諸佛及諸菩薩為其和上，是名具足菩薩戒者，不須羯磨，自然成就，應受一切人天供養。
爾時，行者若欲具足菩薩戒者，應當合掌，在空閑處遍禮十方佛，懺悔諸罪，自說己過，然後靜處白十方佛，而作是言：諸佛世尊常住在世，我業障故，雖信方等，見佛不了。今歸依佛，唯愿釋迦牟尼正遍知世尊為我和上；文殊師利具大慧者，愿以智慧授我清凈諸菩薩法；彌勒菩薩勝大慈日憐愍我故，亦應聽我受菩薩法；十方諸佛現為我證；諸大菩薩各稱其名，是勝大士覆護眾生，助護我等。今日受持方等經典乃至失命，設墮地獄受無量苦，終不毀謗諸佛正法。以是因緣功德力故，今釋迦牟尼佛為我和上，文殊師利為我阿闍梨，當來彌勒愿授我法，十方諸佛愿證知我，大德諸菩薩愿為我伴，我今依大乘經甚深妙義歸依佛，歸依法，歸依僧。
如是三說，歸依三寶已，次當自誓受六重法；受六重法已，次當勤修無礙梵行，發廣濟心，受八重法。立此誓已，於空閑處燒眾名香，散華供養一切諸佛及諸菩薩、大乘方等，而作是言：我於今日發菩提心，以此功德普度一切。作是語已，復更頂禮一切諸佛及諸菩薩，思方等義，一日乃至三七日。
若出家、在家不須和上，不用諸師，不白羯磨，受持、讀誦大乘經典力故，普賢菩薩勸發行故，是十方諸佛正法眼目，因由是法，自然成就五分法身：戒、定、慧、解脫、解脫知見，諸佛如來從此法生，於大乘經得受記別。
是故智者，若聲聞毀破三歸及五戒、八戒、比丘戒、比丘尼戒、沙彌戒、沙彌尼戒、式叉摩尼戒及諸威儀，愚癡不善，惡邪心故，多犯諸戒及威儀法。若欲除滅，令無過患，還為比丘具沙門法，當勤修讀方等經典，思第一義甚深空法，令此空慧與心相應。當知此人於念念頃一切罪垢永盡無余，是名具足沙門法式，具諸威儀，應受人天一切供養。
若優婆塞犯諸威儀，作不善事。不善事者，所謂說佛法過惡、論說四眾所犯惡事，偷、盜、婬妷，無有慚愧。若欲懺悔滅諸罪者，當勤讀誦方等經典，思第一義。若王者、大臣、婆羅門、居士、長者、宰官是諸人等，貪求無厭，作五逆罪，謗方等經，具十惡業，是大惡報應墮惡道，過於暴雨，必定當墮阿鼻地獄。若欲除滅此業障者，應生慚愧，改悔諸罪。
云何名剎利居士懺悔法？懺悔法者，但當正心，不謗三寶，不障出家，不為梵行人作惡留難，應當系念修六念法，亦當供給供養持大乘者，不必禮拜，應當憶念甚深經法第一義空，思是法者，是名剎利居士修第一懺悔。第二懺悔者，孝養父母，恭敬師長，是名修第二懺悔法。第三懺悔者，正法治國，不邪枉人民，是名修第三懺悔。第四懺悔者，於六齋日，勑諸境內力所及處，令行不煞，修如此法，是名修第四懺悔。第五懺悔者，但當深信因果，信一實道，知佛不滅，是名修第五懺悔。
佛告阿難：於未來世，若有修習如此懺悔法，當知此人著慚愧服，諸佛護助，不久當成阿耨多羅三藐三菩提。
說是語時，十千天子得法眼凈，彌勒菩薩等諸大菩薩及以阿難聞佛所說，歡喜奉行。