原夫正法稱寶，誠有其由，良是出俗之津途，入真之軌轍。所以歷劫英聖，仰之如父母；遂古沿今，隆之如日月。豈不以喪我倒之蹄筌，窮無生之寶位者也。自仙苑告成，金河靜濟，敷字群品，汲引塵蒙，隨機候而設謀猷，逐性欲而陳聲教，網羅一化，統括大千。受其道者難訾，傳其宗者易曉。故尊者迦葉集四篋於崛山，大智文殊結八藏於圍表，遂能流被來際，終七萬之脩齡。餘波東漸，距六百之嘉運，詳夫爰始梵文，負之億計香象，今譯從於方言，大約五千餘卷。遷貿更襲，澆薄互陳，卷部單重，疑偽凡聖，致使集錄，奔競三十餘家，舉統各有憲章，徵覈不無繁雜。今總會群作，以類區分，合成一部，開為十卷。例依條顯，無相奪倫，文雖重張，義絕煩亂。若夫大聖彝訓其流曰經，述經敘聖其流曰論，莫非徙滯之方略，會正之格言，珍重則超生可期，疑謗則效尤斯及，故試銓廣餘隨更陳序之云爾。
自教流東夏，代涉帝朝，必假時君，弘傳聲略。然後玄素依繕，方開基構，明后重其義方，情存監護，闇君順其倫軌相從而已。故始自後漢，爰洎巨唐，世變澆淳，宗猷莫二，皆欽承至訓，為滅結之元標，體解玄圖，鏡死生之本據，故能傳度梵網，代代滋彰。斯即法施奔流，時時不絕。然則西蕃五竺祖尚天言，東夏九州聿遵鳥跡。故天書天語，海縣之所絕思；八體六文，大夏由來罕覿，致令昔聞重譯，方見於斯。然夫國史之與禮經，質文互舉；佛言之與俗典，詞理天分。何以知耶？故佛之布教，說導為先，開蒙解樸，決疑去滯，不在文華，無存卷軸，意在啟情理之昏明，達神思之機敏，斯其致也。諦聽諦聽，善思念之。吾當為汝，分別解說。斯聖言也。善哉，善哉！願樂欲聞。唯願世尊，分別解說。斯受法也，言重意得，不慮煩拏，但論正悟，莫敘文對。斯本經也，譯從方俗，隨俗所傳，多陷浮訛，所失多矣。所以道安著論五失易從；彥琮屬詞八例難及。斯誠證也。諸餘俗習，不足涉言，今錄彼帝世翻譯賢明，并顯時君信毀偏競，以為初錄。且夫漢、晉、隋、唐之運，天下大同，正朔所臨，法門一統。魏、宋、齊、梁等朝地分圯裂，華夷參政，翻傳並出。至於廣部傳俗，絕後超前，即見敷揚，聯耀惟遠。今則隨其時代，即而編之，仍述道俗所撰附之於後，庶將來同睹其若面焉。都合一十八代，所出眾經總有二千二百三十二部自教被神州，時移九代，朝分真偽，土雜華夷。所以五涼、四燕、三秦、二趙、夏蜀之居，偏隘晉宋之據江陰。經部翻傳隨方而出，止列兼正之國，取其傳譯所由，自餘不言，以無通法故也。庶後之覽者知其致焉。
序曰：教流源起，寔本姬周，秦正殄之，遺蹤間出。劉向校書天閣，往往見有佛經，依此據量，不止漢明之世，餘如別顯。今敘其光俗中興之始，故肇列之。言經出起於後漢孝明帝者，帝諱莊，廟號顯宗，光武皇帝之第四子也。神用沖簡，雅為聖則。於永平七年，夜夢金人，身長丈六，項佩日輪，飛空而至。光明赫弈，照於殿庭。旦集群臣，令占所夢，通人傅毅進奏對曰：臣聞，昔西方有神，其名為佛。陛下所見，將必是乎。帝以為然，欣感靈瑞，詔遣使者，羽林中郎秦景、博士弟子王遵等一十四人往適天竺。於月支國，遇沙門迦葉摩滕、竺法蘭，寫得經像，載以白馬，還達雒陽。依漢法本內傳云：于時，五嶽十八山館諸道士上表，不許。帝乃設行殿於京西，任其角力。道士等設壇列奠，以道經諸子置於壇上，以火燒經，不灰為驗。及陳祝訖，經從火化。南嶽道士褚善信、費叔才，自感而死。諸餘道士六百餘人並歸佛法，求從出家，帝許之。由是廣度僧尼，初立十寺。即於茲地，立白馬寺，諸州競立報白馬恩。長安舊城青門道左二百餘步，中興寺右，即是白馬寺之餘基也。竺法蘭於即便譯四十二章經，緘於蘭臺石室，自爾釋教相繼雲興，沙門信士接踵傳譯。孝桓帝時，以金銀作佛形像。孝靈帝時，光和三年，遣中大夫於雒陽佛塔寺中，飯諸沙門，懸繒，燒香，散花，然燈。至光和七年，因張角等謀誅其逆黨，內外姻屬、諸事老子、妖巫醫卜，並皆廢之，其有奉佛五戒者勿坐。以斯事證佛教正真，涅而不淄，磨而不磷。妖詐塵染於我浮雲，誠可重也。自秦世，沙門釋利防，前漢劉子政已來，雖聞佛經，莫知其目。至於後漢，方有定錄，則四十二章為首，僧則迦葉摩騰最初。迄於獻帝，建安末齡，則經一百五十二年，歷一十一主。華戎道俗十有二人，兼摭舊遺，更補先闕，并古失譯，合出經律三百三十四部四百一十六卷，為後漢經錄運乎斯軸。庶通鑑者識古今經典散聚，待期明揚，盛化法寶之光被矣。
諸失譯經一百二十五部一百四十八卷，雜於經咒。
右一經後漢明帝世，中天竺國婆羅門沙門迦葉摩騰所譯。或云：竺攝摩腾。群錄互存，未詳孰是，先來不譯故，備敘之。以永平十年，隨漢使蔡愔東返至雒邑，於白馬寺，翻出此經。依錄而編，即是漢地之經祖也。舊錄云：其經本是天竺經抄，元出大部，撮引要者，似孝經十八章也。道安錄元，出在舊錄及士行漢錄、僧祐出三藏集記又載。但大法初傳人少歸信，使摩腾薀其深解不復多翻，後卒雒陽。載其委由，備朱士行錄及高僧傳、諸雜錄等。寶唱錄云：竺法蘭所出者，此或據其同來時耳。
右五部合一十三卷，是中天竺國沙門竺法蘭與迦葉摩騰同來，間行後至，在明帝世，翻之。初共滕出四十二章，騰卒，蘭自譯訖。昔，漢武穿昆明池底值墨灰，以問東方朔，朔云：非臣所知，可問西域胡人。法蘭既至，追以問之，蘭云：此乃劫燒之遺灰也。朔言有徵，信者甚眾。又秦景使還於月支國，得優填王栴檀像師第四畫像樣，來至雒陽。帝敕圖之，於西陽城門及顯節陵上，供養，自爾丹素流演于今。又以佛法，初至異道乖競，遂敘時事，著漢法本內傳五卷，未詳作者，今見存焉。
金色女經、前世爭女經、承事勝已經悔過法經、舍利弗悔過經、太子夢經五戰鬥人經、五法經、五行經三毒經、良時難遇經、求離牢獄經右並後漢桓帝元嘉元年，有安息國大子，名清字世高。次當嗣王，
讓位與叔，既而捨國出家，懷道遊方，弘化為務。以桓帝建和二年，振錫來儀屆于雒邑，少時習語，便大通華言，慨法化猶微，廣事宣譯。至靈帝世二十餘年，凡譯一百七十餘部，合一百九十餘卷。其釋道安錄、僧祐錄、三藏記、慧皎高僧傳等，只云：高出經三十九部，義理明析，文字允正，辯而不華，質而不野。凡在讀者，皆然而不倦焉。余廣詢求，究撿群錄，紀述世高互有出沒，將知權跡隱顯，多在見機，隨便開譯。致有他所闕而未傳者，又其傳錄之未果，云古、舊二錄所載之者，此並世高刪正前譯，不必全翻。然世高從西至於中原，巡歷江南，嶺表東越，方始現隱周行，顯跡是聖不凡。今總群篇，備搜雜紀，有題注者，多是河西、江南道路。隨逐因緣，從大部出，錄目分散，未足致疑。彼見故在，此寧不纘，敢依諸集，緝而編之。散在諸分，詳覈可委，冀廣法流知本源，注欲識其跡，具諸僧傳，任其鏡也。
經，或八卷，一名波若道行品經，出支敏度及祐錄佛遺日摩尼寶經一卷出方等部，一名摩訶衍寶嚴經，一名大寶積經。古品云遺日般若經，見祐錄內藏百寶經一名內藏百品經，第二出與世高譯少異，道安云出方等部，遍挍群錄，
阿育王太子壞目因緣經此佛滅後一百三十年，育王方出，故
非佛說，一本無經字，祐錄明之右二十一部，六十三卷，是月支國沙門支婁迦讖，亦直云支讖，以漢桓帝世建和歲，至中平年，於雒陽譯。河南清信士孟福、張運等筆受。撿僧祐錄，有二十四部。今案經目，止獲如前。其中有胡般泥洹等經者，未詳胡字之本也。竊觀上代有經已來，賢德筆受，每至度語，無不稱云譯胡為漢。且東夏九州，名西域為天竺者，是總名也。或云身毒，如梵稱。此方為脂那，或云真丹，或作震旦。此蓋承聲，有楚夏耳。若當稱漢，漢止劉氏，兩代一號，已後禪讓魏、晉不同，須依帝王，稱謂甄別。今為此錄，悉改正之。又胡之雜戎：乃是西方邊俗類，此並氐羌蠻夷之屬，何得經書乃云:胡語蟅佛生天竺，彼土士族婆羅門者總稱為梵，梵者清淨也。承胤光音天，其光音天，梵世最下，劫初來此，食地肥者身重不去，因即為人。仍其本名，故稱為梵。語言及書既象於天，是以彼云梵書、梵語。如舊曰僧，悉稱俗姓。云釋迦者，起自秦世，有沙門釋道安，獨拔當時，居然超悟，乃云：既存剃染，紹繼釋迦。子而異父，豈曰承襲？今者出家，宜悉稱釋。及翻四含，果云四姓。出家同一釋種，眾咸歎服而安正當晉秦之世，刊定錄目，刪注群經，自號彌天。揩摸季葉，猶言譯胡為秦，此亦崑山之一礫，未盡美焉。但上來有胡言處，並以梵字替之，庶後哲善談，得其正真者也。
陽，因遇經，至又逢佛調，即共翻譯。佛
調筆受，亦世號為安侯騎都尉云。
右二部，合三卷，天竺沙門竺佛朔以靈帝之世，齎道行經，來適雒陽，轉梵為漢。譯人時滯，雖有失旨，然其音句棄文存質，深得經意。光和中，更譯般舟，讖為傳語，孟福、張運筆受，文少勝前，事在讖傳。
右一十一部西域沙門支曜以靈帝世，於雒陽譯。
右一經一卷，中國沙門康巨，以靈帝中平四年，於雒陽譯。並言直理詣，不加潤飾。
迦葉詰阿難經第二出，見岑號及寶唱二錄，與世高出迦葉責阿難雙度右七部一十卷，臨淮清信士嚴佛調當靈帝世，於雒陽譯。並理得音，正盡經微，旨郢匠之，美見述後代焉。
詳，獻帝時，於雒陽譯。
右一經二卷，建安二年二月，沙門釋曇果與竺大力、康孟詳於迦維羅衛國，齎梵本來，於雒陽譯，孟詳度為漢文。釋道安云：孟詳所翻，弈弈流便，足騰玄趣矣。又釋道安錄云：中本起經二卷，一云太子中本起，亦是沙門曇果。於迦維羅衛國，得此梵本，於雒陽，以建安十二年翻，孟詳度語。見始興錄及長房錄，余以詳公所譯與前無異，故兩別來由耳。
右一百二十五部，合一百四十八卷，並是僧祐律師出三藏記撰。古、舊二錄及道安失源，并新舊所得失譯諸經卷部甚廣。讎挍群目，蕪
穢者眾，出入相交，實難詮定，未睹經卷，空閱名題，有入有源，無入無譯，詳其初始，非不有由，既涉遠年，故附此末。冀後博識脫覿，本流希還，正收以為有據，瀅澄法海，使靜濤波焉。余又勘入藏，見錄止得二十五卷，如別敘之，餘闕本未獲。
浙江嘉興府楞嚴寺般若堂庚子年餘貲刻此大唐內典錄第一卷，計字九千一百二十，該銀五兩三錢三分一厘。
順治十八年七月**日，徑山比丘徹微印開誠。
序曰：自漢已來，天下一統，建安之始鼎峙而分。袁、曹競逐於中原，劉、孫分鑣於江峽，五岳塵擁，九牧雲屯，或二祀而啟於帝圖，或三分而陳於霸業。故使魏祖挾天子，而令諸侯；劉宗憑劍閣而䂓雍輦，孫氏英略，高枕長江。撗武爪牙，臥龍威力，別據一域，吞噬為心，各跨疆場，互嚴關塞，廣延俊乂，以佐股肱，厚禮賢能，賓為國寶。良匠、妙法復此徂來，僧會適吳，舍利曜靈於江左，迦羅遊魏。禁律創啟於洛都，歸戒自此大行，圖塔由斯特立。譯人隨俗，仍彼方言，出經逐時，便題名目，致有吳品蜀普曜焉。重疊再翻，因斯而始；派流失譯，良在於茲。既三國峙居，而西蜀一都獨無代錄者，豈非佛日麗天，而無緣者弗睹；法雷震地，而比屋者不聞哉且舊錄雖注蜀普曜、首楞嚴等經，而復闕於經本。譯人年代，設欲紀述罔測所依，推入失翻，故亡別錄。今敘曹魏中原所傳，文帝諱丕，字子桓，沛郡譙人，漢丞相王操之世子也。初生之日，有青雲大如車蓋，當於其上，竟日翠然。望氣者為至貴之證，非人臣象，八歲善屬文。初嗣相位為魏王，受後漢禪，攺稱為魏。初居相在洛，魏公都鄴，王基在譙。又許受禪於繁昌，後都洛邑。自文帝黃初元年庚子，至元帝咸熙元年甲申，其中五主四十五年。僧有六人，所出經、律、羯磨一十三部，合二十五卷。以為魏朝一代經錄，其有失譯諸經，總結吳錄之末，備之于彼。
右戒本一卷中天竺國沙門曇柯迦羅，魏云法時，幼而才聰質像璝瑋，讀書一覽，文義悉通，善四圍陀。風雲星月，圖讖運變，靡所不該，自謂世間畢已心目。年二十五，入一僧坊，遇見法勝阿毗曇心，聊取觀之，茫然不解。慇懃重省，更增惛漠，乃嘆曰：佛法鉤深，備論三世。乃棄俗出家，誦大小乘經及諸律藏，遊化至洛。于時，魏境雖有佛法，而道風訛替，亦有眾僧未稟歸戒，止以剪落為殊俗耳。設復齋懺，事同祠祀，迦羅既至，大行佛法，諸僧請出毗尼，迦羅以律藏曲制，文言繁廣，佛教未昌，必不承用。以嘉平年，於白馬寺，出此戒本一卷。且備朝夕，中夏戒法，始自此焉。
右二部合四卷，天竺國沙門康僧鎧齊王世嘉平年，於洛陽白馬寺譯，高僧傳載。直云，郁伽長者等四經，撿道祖魏晉錄及僧祐出三藏記并寶唱梁代錄等，所列如前。自外二部，並不顯名，挍閱群錄未見。
右一卷，曇無德者，魏云法藏，藏師地梨荼由，是阿踰闍第九世弟子。藏承其後，即四分律主也。自斯異部興焉。當佛滅後二百年中，後安息國沙門曇諦以高貴鄉公正元二年，屆于洛汭，妙善律學，於白馬寺，眾請譯出。
右六部合八卷，高貴鄉公世，西域沙門白延懷道遊化，甘露年中，來屆洛陽，止白馬寺，眾請譯焉。法華三昧經六卷右一部，六卷。高貴鄉公世甘露元年七月，外國沙門支彊梁接魏云正無畏，於交州譯。沙門道馨筆受。祐云：失譯。房撿及竺道祖魏世錄及始興錄，若依交州及始興地，應入吳錄，今據年入魏錄。
右二部，合五卷，外國沙門安法賢譯。群錄並云：魏世不辯何帝年，今依編于魏錄之末。又別錄亦載，故不敢削之。
序曰：自漢永平已來，至吳赤烏之歲，將二百載。教流中原，不達江表，及僧會初適設像置齋。時，為矯異，以問尚書令闞澤曰：佛之化被乃在漢明，流漸既久，如何始至江東？澤曰：自摩騰入雒之初，五岳十八山館道士與騰抗力之時，道士不如。南岳道士褚善信等自感而死，弟子舉尸歸葬南岳，無人流布。今方至此，餘如後列。吳大皇帝孫權，字仲謀。吳郡富春人。世仕於吳，其家東塚上數有神光雲氣。又權父堅初在孕，其母夢腸引出繞吳昌門。眾咸稱為孫氏興矣。及權生，眼有異光，方頤大口，其父奇之，應霸王也。跨躡閩越，都邑斗牛，封授諸侯，建立年號。
朝宗海岳，南面君臨，稱大吳也。初都鄂武昌，次遷秣陵。又遷建業，魏承漢後二年，權立稱元。黃武四主五十九年，皓立二年，晉受魏禪，經一十五年平吳。若以年分則皓一十四年，應入晉代，今別結取集為吳錄。道俗四人所譯諸經，一百四十八部一百九十卷，并魏、吳兩代諸失譯經，都合以為吳錄云。
右二部，合六卷。魏文帝世，天竺沙門維祇難，吳言障礙，學通三藏，妙善四含，歷國遊方，以行化為業，發趾西域，同伴竺律炎到自江左。黃武三年，於武昌郡，譯為吳文，而維祇難既未善方音，翻梵之際，頗有不盡。志存義本，辭句朴質，如文可知。
右三經，合三卷。魏明帝世，天竺沙門竺律炎、維祇難卒後，為孫權，於揚都譯，群錄不同。或云將炎，或云持炎，或云律炎，未詳孰是，故備舉之。
笁道祖吳錄，安錄無，祐云見別錄右一百二十九部，合一百五十二卷，魏文帝世，月支國優婆塞支謙所譯。謙字恭明，一名越。漢末遊洛，受業於支亮。亮字紀明，受業於支讖。讖見漢錄，世稱天下博知不出三支謙該覽經籍，莫不精究，世間技藝多所綜習。遍學異書通六國語，其為人細長黑瘦，眼多白而睛黃，時人為之語曰：支郎眼中黃，形軀雖細，是智囊。漢末分亂，避地歸吳。孫權聞其才慧，召見悅之，即拜為博士，使輔導東宮。與韋曜諸人共盡匡弼，甚有裨益，但謙生自西域，故吳志不載。任其力而不錄其功，此史家過，豈帝者之心，夫為天下之君感得天下之才士，堪世務則爵之，於朝垂名竹帛。何華戎之限，隔而為代，典不述乎。且葉公子高，性愛於龍，天龍遂為之降，既不禮待。戎夷之民而望其君，附化難矣。然市死馬之骨，以要駿驥；置九九之術，用俟賢才，斯蓋上帝括囊包羅吞納，刊之自古，今獨削哉！謙以大教雖行，而經多梵語，未盡翻譯之美，自既妙善方言，乃更廣收眾經舊本，譯為吳言。從黃武首歲，迄建興末年，其間首尾三十餘載，所出維摩、大般泥洹、法句、瑞應本起經等，僧祐三藏集記錄載，唯有三十六部，慧皎高僧傳述，止云四十九經，余廣撿括眾家雜錄。自四十二章已下，並是別記所顯雜經，以附今錄量前傳錄三十六部，或四十九經，似謙自譯，在後所獲，或正前翻多梵語者然。紀述聞見，意體少同，錄目廣狹，出沒多異，各存一家致或取捨，兼法海淵曠事方聚渧，既博搜見，故備列之。而謙譯經，曲得聖義，辭旨文雅，甚有碩才，又依無量壽經及中本起製菩薩連句梵唄三契七聲，于今江淮間尚行，兼注了本生死等經，并序餘諸行狀，並附高僧傳及三寶紀見焉。
右一十四部合二十九卷。魏齊王世正始年中，天竺沙門康僧會，學通三藏博覽六經。天文圖緯，多所綜涉，辯於樞機，善屬文翰。于時，孫權跨有江表，威侮所被，爰備三吳，先有清信士支謙宣譯經典。既初染大法，風化未全，僧會欲使道振江淮，興立圖寺，及杖錫東遊。吳赤烏年達于建業，即搆茅茨，設像行道。時未有僧，疑其矯異，有司奏權，召而詰問：佛何靈驗，爾獨改形？會曰：如來遷跡，已越千年，遺骨世間名為舍利，在所應現神耀無方。昔阿育王統閻浮提，乃起八萬四千寶塔，夫塔寺之興以表遺化也。權以為夸誕，乃曰：若能得舍利者，當為造塔。會乃以瓶盛水燒香禮請，三七日暮，猶無所睹，莫不震懼。既入五更，忽聞瓶中，鎗然有聲。會自往視，果獲舍利，明旦呈權，舉朝集觀，五色光炎，照曜瓶上。權自執瓶，寫銅盤上，舍利所衝，盤即破碎。權大肅然，驚起而曰：希有，瑞也。會進言曰：舍利威神，豈直光相而已，此乃劫燒之火，不能焚。金剛之杵，不能碎。權命試之。會更誓曰：法雲方被，蒼生仰澤，願更垂神跡，以廣示威靈。乃置舍利於鐵砧之上，使有力者用搥擊之，砧搥俱陷，舍利無損。權大嗟服，即為建塔，以始有佛寺，故號建初寺。因名其地為佛陀里，由是江左，大法遂興，會之力。至孫皓時，制令苛虐，廢棄淫祀，及佛伽藍，並欲毀壞，諸臣僉曰：佛之威力不同餘神。康會感靈，大皇創寺，今若輕毀，恐貽後殃。皓意未然。乃遣張昱，詣寺詰會，自旦之夕，昱不能摧，昱請退還。會送門外，于時寺側，有婬祀家。昱又析云：玄化既孚，此輩何緣，近而不革。會曰：雷霆震擊，聾者不聞，豈聲之微，貴在理而有會，萬里斯通，苟非其人比屋胡越。昱還，歎會才明非臣所測，伏願，天鑒親撿察之。皓大集朝賢，以車馬迎會，會既坐，皓問曰：佛教所明善惡報應，何者是乎？會對曰：夫明主以孝慈訓世，則赤烏翔，老人星見；仁德育物，則醴泉涌，嘉苗生。善既有徵，惡亦可驗。故為惡於隱鬼得而誅之，為惡於顯人得而戮之。詩詠求福不回，易稱積善餘慶，雖儒典之格訓，即佛教之明謨。皓曰：若然則周孔已行，何用佛教？會曰：周孔所說，略示世間；釋教幽微，廣明因果。故行惡則有永劫地獄苦酸，修善則有長受天宮安樂。舉茲以明勸勵，不亦大哉。皓不能折，諮問罪福之理，會為敷析，辭甚精要，皓不覺欣然大悅，求看僧戒。會以戒秘不可輕宣，乃取菩薩本業百三十五願分作二百五十事持擬。大僧二百五十戒用以呈皓。皓睹諸佛行、住、坐、臥，皆願眾生令得安樂，倍加歡喜，即請會受五戒，乃於會寺更加修飾，宣示宗室，莫不信奉。會在吳朝，亟說正法，為眾祈請，於建初寺，譯出眾經，眾經多有失本，如別所顯。又注述諸經，并為序製，並妙得體，文義允洽，其所注經，安般守意、法鏡、道樹等，備見於錄。又傳梵唄，聲甚清靡，哀亮囀韻，于今則之。吳天紀四年四月，皓降于晉，九月會終。見諸傳錄、費長房三寶紀。
右一百一十部合二百九十一卷，並是古、舊二錄失譯諸經，今結附此，以彰遠年至所依據；其名附本，並入見科，有錄闕文，訪得後附。
教流東漸，漢魏雖聞，至於弘義，方開於晉。且晉雖不文，文才實盛，故使翻傳終由人顯，所以禮樂衣冠晉朝始備。信源智海從茲遂興，可不然歟。西晉錄者，司馬炎，字安世，河內溫人。魏大將軍侍中錄尚書相國晉王昭之太子也。昭薨炎嗣為王，元帝知歷數有歸，使太保鄭冲奉璽致位，炎垂拱受禪，是為武帝。稱晉，都洛及長安，舊東西京也。晉武在馭十有五年，到咸寧中，命司馬伷，平吳得皓，封歸命侯。自後漢永安二十四年，至晉泰康，肇元庚子歲首。於是九州還一統矣。又吳黃武初陸績有言曰：從今已後更六十年，天下車同軌，書同文。至是果如績言。蜀平吳滅，將六十年二十載，後至于惠帝永寧之初，政道虧頹。群雄岳峙，趙王創基，搆逆，篡立於朝；張軌繼跡，弗臣擅牧涼土，內外糜沸，仍漸亂階。劉淵所以平陽，李雄因茲井絡，懷帝蒙塵函谷，愍帝播越長安，既道藉時興，而兩都板蕩。法由人顯，屬二主栖遑，萬姓崩離，歸信靡託，百官失守，釋種無依。時，有沙門竺法護及彊梁婁至等，亡身利物，誓志弘宣，匪憚苦辛，闡法為務。護於晉世出經最多，弘護法網，由其而起。其法欽羅叉、聶遠父子、竺法蘭等，相繼度述，所以五十年間，華戎道俗十有三人，并前失譯諸經戒等合四百五十一部，七百一十七卷，集為西晉二京，四主五十二年，世錄云爾。
移山經一卷舊錄云力士移山經。
光世音大勢至受決經一卷元康年出，亦直云觀世音授記經，見聶真錄。
右二百一十部合三百九十四卷。月支國沙門曇摩羅察，晉言法護，本姓支。歷遊西域，解三十六國語及書，從天竺國，大齎梵本婆羅門經，來達王門，因居燉煌，遂稱竺氏。後到洛陽，及往江左，起武帝世太始元年，至懷帝世永嘉二年，其間在所遇緣便譯。清信士聶承遠執筆助翻，卷軸最多，而高僧傳唯云護出一百六十五部，僧祐出三藏集記，止錄一百五十四部三百九卷。其中釋道安錄，又闕四部。祐足安云：遭值亂世，錄目星散，更相錯涉，信有是焉。所以雜錄及諸別記，多注竺法護出，故知今之所獲審是護公翻譯不疑。故聶承遠、子道真，與竺法首、陳士倫、孫佰虎、虞世等，前後並是筆受之人，已見別傳，不復委載。又李廓錄及雜別錄，並云：支菩薩譯經六部一十六卷。僧祐錄云：天竺菩薩譯經數同群錄，唯名不同。而祐下注支菩薩共竺法護譯，撿上翻名曇無羅察，晉言即是法護。然支菩薩六部經目，並入法護錄中，支竺姓乖，始末異耳。言菩薩者，蓋美其號，究撿群錄，其支菩薩即竺法護，無別兩人，出三藏記，便成二舉，小非詳審。
右一經一卷武帝世，外國沙門彊梁婁至，晉言真喜，太始二年於廣州譯，見始興及寶唱錄。
右五部合一十二卷，惠帝世，安息國沙門安法欽太康年，於雒陽譯。
右一部二十卷。此經元是穎川沙門朱士行睹其別本，行在洛陽，嘗講道行，披覽竊覺，文句隱質，諸未盡善者，每嗟嘆曰：此經實是大乘之要，而文未周，譯理不盡。誓志捐身，發心尋取，行以魏末甘露五年，發跡雍州，遂遊西域，於于殿國，得前梵本九十章，減六十萬言，遣弟子弗如檀，晉云法饒，從于殿送還歸洛陽，未發之頃，于殿諸僧小乘學眾，遂以白王云：漢沙門欲以梵書，惑亂正典，王為地主。若不禁之，將斷大法，聾盲漢地，王之咎也。王即不聽齎經出境，士行懊惱，深懷痛心，乃請乞求燒經為證，王即許焉。於是積薪聚置殿前，欲以焚之，士行至誠臨火誓曰：若當大法應流漢地，經當不燃。如其不護命也如何。言已投經，火即為滅，皮牒如本，更覺光鮮。大眾駭服，咸稱神感，遂得送來，達到陳留，還遇于殿僧無羅叉、竺叔蘭等當惠帝世元康元年五月十日，於陳留倉垣水南寺譯之，而竺道祖、僧祐、王宗、寶唱、李廓、法上、靈裕等，諸錄述著眾經，並云朱士行翻此。蓋據其元尋之人，推功歸之耳。長房云：余審詳挍勘，支敏度錄及高僧傳，出經後記諸雜別目等，乃是無羅叉、竺法寂等三人詳譯。朱士行身留停於于殿，仍於彼化，唯遣弟子，奉齎經來，到于晉地，斯豈得稱士行出也。
右三經合四卷，惠帝世，清信優婆塞聶承遠以此經等，雖並先出，文義隱質，理句未圓，後遂更重整文偈，刪改勝前，見今所行於世者是。
右二經合五卷，惠帝世，西域沙門竺叔蘭並於洛陽出之。
無垢施菩薩分別報應經一卷即是異出離垢地經，亦云應辯經。
右五十四部合六十六卷，聶承遠、子道真惠帝之世始，太康年迄，永嘉末，其間詢稟諮承，法護筆受之外，及護公沒後，真遂自譯前件雜經，誠師護公真當其稱，頗善文句，辭義分炳。此並見在別錄所載。
右二十三部，合二十五卷，惠帝世，河內沙門白法祖出。高僧傳止云：祖出一經。然其所出諸經，遭世擾攘，名錄罕存，莫紀其實。費長房廣搜撿諸雜記錄，見此二十二經，並注祖出，今依所睹備而載之。
右四部合一十三卷，惠帝世沙門釋法立共法炬等於洛陽出之。
右一經二卷，惠帝世，優婆塞衛士度略出。從舊道行中刪改，亦是小品及放光等要別名耳。未詳士度是何許人，傳錄弗載，緣起莫尋。
右二經合一十三卷，惠帝世沙門支敏度撰集眾譯，共合為部。
右一百三十二部，合一百四十二卷，惠帝世沙門釋法炬出。初炬共法立同出，立死後，炬又自出。多出大部，與立所出每相參合，廣略異耳。僧祐錄全不載，既見舊別諸錄，依取繼之。庶知有據，以考正偽焉。
右四經合五卷，惠帝永寧年中，沙門支法度出。總見寶唱錄。
右八經合一十五卷，吳、別二錄並直單注。元康年中出，不顯譯人，詳覽群錄，未見指的，所以別件，猶殊失譯。
序曰：經云：三界無常，有為非久。晉氏之基，魏室遠係，高標、誅曹爽而絕其宗。設帝策而陳其績，及金承土運曆數在躬，平蜀而降大吳，升平而曰寬政。文既允備，武亦戢戈，百六奄臻，王官失守，天下大亂，莫匪斯焉。于時，道俗崩離，朝不謀夕，寄政江表，法隨政興，沙門信士，於是攸集，故就錄之。
東晉錄者，宣帝曾孫瑯琊武王後恭王之子，名睿，字景文。初生之辰，內有神光，一室盡明，白毛生於日角之左，眼有精曜睇眄煒如也。累官使持節安東將軍都督，楊州諸軍事左承相，懷愍敗後，百官分離，或走江南，或為曜戮，長安失據，帝幽平陽。江東于時，忽見五日，群下勸睿，宜稱晉王，統攝萬機，以臨億兆。愍帝崩後，遂即居尊，號建武年。因都建業，避愍帝諱改為建康，先太康二年，吳舊將管恭作亂。于時，建業伍振筮曰：恭已滅矣。然更三十八年，揚州當有天子。至是果如其言。又秦始皇世，望氣者云：吳金陵山，五百年後，當出天子。始皇忌焉，發兵因鑿，金陵山斷，改稱秣陵，冀絕其王。自正于睿五百二十六年，迺有晉金行奄君四海，金陵之瑞，其在於斯。時，又謠云：五馬浮渡江，一馬化為龍。永嘉喪亂，天下淪覆，唯琅琊、西陽、汝南、南頓、彭城等五王獲濟江表，而睿首基為元帝矣。將知受命，上感天靈，欲跨輿圖，下資地勢，地負其勢，始皇鑿之弗亡。天降其靈，劉曜殲而莫盡。自元皇建武元年丁丑創都，至恭帝元熙元年己未禪宋。其間一百四載，華戎道俗二十七人而所出經，并舊失譯，合二百六十三部五百八十五卷，集為東晉一十二主，建康錄云。
右三部，合一十一卷。元帝世，西域沙門帛尸梨蜜多羅，晉言吉友，國王之子，當承世位，以國讓弟，暗軌太伯，悟心內啟，遂為沙門。天姿高朗，風神俊邁，直爾對之，便已卓然出於物表，況其聰辯言晤者乎？承相王導一見而奇之，以為吾之徒也。由是顯名導嘗謂蜜曰：外國有君一人而已耳。蜜笑而曰：若使貧道，如檀越為，今日豈得歷遊至此？時，人以為佳對，善持祝術，所向皆驗。盛行建康，時人呼為高座法師。又授弟子，歷覓高聲梵唄傳響迄今。
右二部，合七卷，成帝世，沙門支道根出，並見竺道祖晉世雜錄。
右一部，合十卷，成帝世，沙門康法邃類集眾經撰出。此部事甚要好。
即色遊玄論、辯三乘論、釋曚論、聖不辯知論、本業經序、本起四論序、道行指歸右七部，合七卷，哀帝世，沙門支遁撰。遁，字道林，幼而才拔，善談名理，謝安、王洽、劉恢、殷浩、許詢、郗超、孫綽、桓彥表、王敬仁、何次道、王文度、謝長、遐袁、彥伯等一代名流，皆著塵外之狎，每以山居為得性之所。頻被敕召，後出帝京。郗超與親友書云：道林法師神理所通，玄拔獨悟，數百年來，紹明大法，令真理不絕者一人而已。餘如傳述。有集十卷，盛行於世。
右一卷，哀帝世，沙門竺僧度撰。餘如高僧傳。
水沫所漂經、比丘聽經、治禪法經蛇行法經、暴象經、群羊千頭經罪業報應經、救護身命經、集修士行經藥咒經、大神母結誓咒經、咒毒經咒水經、嚫水經、請雨咒經咒小兒經、咒齒經、咒眼痛經右一百九部，合一百十二卷，孝武帝世，西域沙門竺曇無蘭，晉言法正於揚都，謝鎮西寺，簡取世要，略大部出。唯二經是僧祐錄載，自餘雜經並見別錄。雖並有正本，既復別行故，悉列之，示有所據。
右一部，合三卷，孝武帝世，沙門康道和太元末譯。見竺道祖晉世雜錄。
朱士行漢錄云二卷，不顯譯人。
右一卷，孝武帝世，外國沙門迦留陀伽，晉言時水太元十七年譯。見竺道祖晉世雜錄及寶唱等錄。
右五部，合一百一十七卷，孝武及安帝世，罽賓國三藏法師瞿曇僧伽提婆，晉言眾天，後秦姚世，渡江，先是廬山釋慧遠翹心妙典，聞提婆至止，即請入廬嶽，出之，去華存實。今見所傳，蓋其文也。隆安末年，春遊建康，晉朝王公、風流名士，莫不造席。至冬為衛軍將軍東亭侯王珣，重出中、增阿含等，集京都名德釋慧持等四十沙門，詳共翻譯。來夏方訖，其在江洛，前後所出經論百餘萬言，皆妙得深旨。
右二部，合五卷，安帝世，罽賓國三藏律師卑摩羅叉，晉言無垢眼，姚秦弘始八年至長安，羅什去世，乃適壽春，止石澗寺，律徒雲聚，盛闡毗尼。先弗若多羅共羅什所譯十誦有五十八卷，羅叉後開為六十一卷。改善誦為毗尼誦，故今有兩名，後之江陵出，律雜事道場慧觀筆受，盛行於世，相傳迄今。
右一部，合二卷，安帝世，隆安四年三月二日，沙門釋僧遵等二十餘德，於楊州尚書令王法度精舍，請三藏律師曇摩，晉言法澤，出序具卷首。明佛法僧物互相交涉，分齊差殊甚，要須善防護。
右一十五部，合一百一十五卷，安帝世，北天竺國三藏禪師佛陀跋陀羅，晉言覺賢，於揚都及廬山二處譯。沙門法業、慧義、慧嚴等詳共筆受。高僧傳云：賢出泥洹及修行等一十五部，凡一百一十七卷，依寶唱錄，足無量壽及戒本。部數雖滿，尚少兩卷，未詳何經，來哲博尋，或希續繼，冀補遺漏，庶滿法流焉右六部，二十四卷，平陽沙門釋法顯，以安帝隆安三年，發趾長安遊歷天竺，遠尋靈跡，求晉所無眾經、律、論，經涉諸國，學梵書語，自手抄寫前件梵本。從北之南，次師子國中，有佛齒，每年三月，彼之國王預前十日，莊嚴白象，遣一貴重辯說智臣，著王衣裳，象上擊鼓，大聲唱言：如來在世四十五年，說法度人，無量億數，眾生緣盡乃般泥洹，自爾已來一千四百九十七載，世間長昏，眾生可愍，卻後十日，佛齒當出無畏精舍，可辦香花，各來供養。時，正當晉義熙元年，顯還汎海達到揚都，於道場寺，譯經、戒、論。別傳備委所履歷云：計從義熙元年太歲乙巳，至開皇十七年歲次丁巳，便成一千六百八十一載矣。
彌勒所問本願經、十地經、寶女施經右二十五部，合四十六卷，西域沙門祇多蜜，晉言訶友，譯諸錄盡言，祇多蜜晉世出譯。名多同計，不應虛名。若非涇洛，應是江南，未詳何帝。一部見僧祐出三藏記，已外並彰雜、別諸錄所載。
右三部，合四卷，外國居士竺難提，晉言喜法，上錄云：晉世譯，未詳何帝年代。唐錄云：宋時。
右一經一卷，恭帝元熙元年二月，外國沙門竺法力譯，是第六出，與支謙、康僧鎧、白延、竺法護、鳩摩羅什等所出本大同，文名少異。見釋正度錄。
右三部三卷，群錄並云：晉末，不知何帝年，沙門釋嵩公出，或云高經。見趙錄及始興錄載。
右一經，一卷，晉末未詳何帝，云沙門釋退公出。見始興錄。
右一經，一卷，晉末未詳何帝，云沙門釋法勇出。見趙錄。
法性論、明報應論、釋三報論辯心識論、不敬王者論、沙門袒服論右十四部，合三十五卷，孝武及安帝世，廬山沙門釋慧遠述制。遠鴈門人，姓賈氏，年二十一，遇釋道安，以為真吾師也。聽安講波若經，乃曰：儒道九流皆糠粃耳。便投簪落采？，即以綱維大法，持為己任。聞羅什入關，便致書通好，曰：釋慧遠頓首。去歲得姚左軍書，具承德問。仁者曩日：殊域越自外境。于時，音譯未交，聞風而悅。頃承懷寶來遊，則一日九馳，徒情欣雅味，而無由造盡，寓目望途增其勞佇。夫栴檀移植，則異物同薰；摩尼吐曜，則眾珍自積。且滿願不專美於絕世，龍樹豈獨善於前蹤？今往比量衣裁，願登高座為著之。什答曰：鳩摩羅耆婆和南，既未言面，又言詞殊隔，導心之路不通，得意之緣圯絕。傳譯來說，粗述風德，比如必備聞一途可以蔽百。經言：末後東方，當有護法菩薩。勖哉，仁者善弘其事！夫才有五備，福、戒、博聞、辯才、深智，兼之者道隆，未具者疑滯，仁者備之矣。所以寄言通好，因譯傳心，豈其能盡粗酬來意耳？損所致比量衣裁，欲令登法座時著，當如來意，但人不稱物以為愧耳。今往常所用鍮石雙口澡灌，可以備法物數也。并遺偈一章曰：既已捨染樂，心得善攝不？若得不馳散，深入實相不？畢竟空相中，其心無所樂，若悅禪智慧，是法性無照，虛誑等無實，亦非停心處，仁者所得法。幸願示其要。遠重答以報偈一章曰：本端竟何從，起滅有無際，一微涉動境，成此頹山勢，惑想更相乘，觸理自生滯，因緣雖無主，開途非一世。時無悟宗匠，誰將握玄契，來問尚悠悠，相與期暮歲，餘為什欽重。姚主致書，桓玄雅歎，靈運崇服。文多如傳。遠有詩、書等集十卷，五十餘篇，見重於世。
右論，一卷，元帝世揚都瓦官寺沙門竺僧敷撰。于時，異學之徒，咸謂心神有形，但妙於萬物耳。隨其能言，更相摧壓，邪正莫辯，取捨靡從，僧敷緣茲，故著斯論。其論略云：有形便有數，有數則有盡，神既無盡，故知無形。時，伏辯之徒，見理愜服。
右二部，六卷，廬山東林寺沙門釋曇詵撰。詵即慧遠弟子，甚有才學。
魏世錄目、吳世錄目、晉世雜錄、河西錄目右四錄經目，合四卷，廬山東林寺遠公弟子釋道流創撰，未就而卒，同學竺道祖成之行世。
右錄一卷，成帝世，豫章山沙門支敏度總校群經，合古今目撰此都錄。
右論，成帝世，沙門康法暢作。暢常執麈尾行，每值名賓，輒清談盡日。餘如傳。
右傳，孝武帝世，剡東仰山沙門竺法濟撰。
右二卷，孝武帝世，荊州上明寺沙門釋曇徽作。徽本安公弟子，圖形禮拜講利為業，故江陵士女咸西向致敬印手菩薩云。
三歸五戒神王名，一卷。
右五十三經，合五十七卷，並是僧祐三藏集記新錄失譯見有經本者。八百四十六部，合八百九十五卷。已外散入諸代世錄，所餘附此，為晉下失源。
自晉氏失御，天下分崩。匈奴焚雒，伊瀍涇渭，非曰帝京。夫子有云：四夷交侵，中國微矣。其在斯乎？然則天無二日，有道則可君人。十六國中，二秦為霸，得矣。苻氏富有八州，意在兼并區宇；姚主情存三寶，志在弘護法城。故使萬里追風，異人間出，翻傳大部，盛集于今。是則棟幹由茲增隆，匡救不爽高稱。
言前秦苻氏錄者，其先蒱健，本氐，武都人也。因二趙亂，據有關西，子孫乘機繼立稱帝，號秦，都長安。至第三主，諱堅，字永固，生有神光，從天屬地。銘見其背曰草付臣。遂改蒱為苻氏。堅立後十有六年，時太史奏：有德星見外國分野。當有聖人輔中國，得之者王。堅乃使將呂光求龜茲國鳩摩羅什。又使將苻丕攻取襄陽彌天釋道安并習鑿齒等。堅既獲之，欣然謂僕射權翼曰：朕不以珠玉為珍，但用賢哲為寶。今以十萬之師攻襄陽，獲一人有半。翼曰：誰？堅曰：安公一人，鑿齒半也。每與安同輦，言及東征，安極諫曰：東南土卑氣厲，非曰中華。且虞舜遊而不返，秦皇適而不歸。今以百萬之師，求厥田下下之土，未敢聞也。餘云云，不載。自爾詢安政術，兼敷釋典。征西得什，而堅已沒。
六主，四十四年。依甲子推，苻健皇始元年，當晉穆帝永和六年庚戌之歲，至堅建元二十一年，當晉孝武太元十年乙酉之歲，華夷道侶凡八人，所出經、戒、論、集、志、解、傳，四十部，合二百三十九卷，結為前秦之錄。
右二部，合二卷。晉簡文世，西域三藏律師曇摩持，秦言法慧，共竺佛念等於長安譯，慧詳筆受。
右一卷，晉簡文帝世，律師釋慧常共曇摩持、竺佛念等於長安譯。錄乃不載所出部名，計應多是十誦戒本。
右一經，五卷。晉孝武帝世，天竺三藏沙門曇摩蜱，秦言法愛，執大品梵本，竺佛念譯為秦文。亦云長安品，從所出處為名，是外國經抄。
右一經，二卷，晉孝武世，西域三藏沙門鳩摩羅佛提，秦言童覺，於鄴寺譯。佛提執梵本，竺佛念、佛護等譯為秦文，沙門僧導、曇究、僧叡等筆受。
中阿含經，五十九卷。
增一阿含經，五十卷。
僧伽羅刹集，二卷。
三法度，二卷。
右五部，合一百一十四卷。晉孝武帝世，兜佉勒國三藏法師曇摩難提，秦言法喜，以建元初至長安。誦四阿含，梵本口授，竺佛念寫為梵文。到二十年，為苻主譯作五十九卷。時屬慕容沖及姚萇反亂，關中危阻，未過委悉，難提西出，不知所之。弘法也多難，遇緣也勤就，可重可悲。
婆須蜜經，十卷。
阿毗曇毗婆沙，十四卷。
僧伽羅刹集經，三卷。
右三部，合二十七卷。晉孝武帝世，罽賓三藏法師僧伽跋澄，秦言眾現，舊誦婆羅門梵本甚熟利。難提先錄為梵文，佛圖羅刹傳譯，沙門慧嵩、智敏、秘書郎趙文業等筆受為秦文。
阿毗曇八犍度，三十卷。
阿毗曇心，一十六卷。
毗婆沙毗曇，一十四卷。
右三部，六十卷。罽賓三藏法師僧伽提婆，或云提和。晉簡文帝世，苻氏建元年中，入乎長安，宣流法化。初，僧伽跋澄出婆須蜜，及曇摩難提譯中、增二含及三法度等。時屬戎難，譯未詳悉。道安去世，未及改正。後山東清帖，提婆乃與道安同學釋法和俱適洛陽。四五年間，研講前經。居華稍久，博洞秦言，方知先出多有乖失。法和慨難遭之法，出而未善，乃更屈提婆重譯前經，如是少時。後姚興法事甚盛，法和西歸，提婆南度。故前後本文有小不同。
般若析疑略，二卷大十二門注解，二卷陰持入注解，二卷答法汰難，二卷般若析疑准、起盡解、道行集異注答法將難、西域志、綜理眾經目錄右二十四件，合二十八卷。晉孝武帝太元中，前秦沙門釋道安撰。安本常山扶柳人，俗姓衛氏，家世英儒。早失覆蔭，為外兄孔氏所養。年七歲讀書，再覽能誦，鄉鄰嗟異。至年十二出家，神性聰敏，而形貌甚陋，不為師之所重。執勞作役，曾無怨色。篤性精進，齋戒無闕。
數歲之後，方啟師求經，師與辯意經一卷，可五千言。安齎經入田，因息就覽。暮還，以經歸師，更求餘者，師曰：昨經未讀，今復求耶？安答：已誦訖。師雖異之，而未信也。復與成具光明經一卷，減萬言。齎之如初，暮復還師。師執經覆之，不差一字。師大驚嗟，而大異之。後為受具戒，恣其遊學。晉懷愍世，避難西東，初遇佛圖澄。澄見嗟嘆，與語終日，眾方敬伏。
後至襄陽，大宣佛法。初，經出已久，而舊譯時謬，致使深義隱而未通。安每至講說，唯敘大意，轉讀而已。安乃窮覽經典，鉤深致遠，注述前件二十餘部。敘致淵富，妙盡奧旨。條貫既敘，文理會通，經義克明，自安始也。抑習郁以彌天，分梨盡眾；答郗超之遺米，有待為繁。又以漢、魏至晉，經來稍多，其傳述經人，名字弗說。後生追尋，莫測年代。安乃總集目名，表其時代，詮品新舊，撰為經錄。眾經有據，實由有功。
苻主遠承，故命苻丕將十萬眾攻取襄陽，獲安。既返長安，住五重寺，僧眾數千，大弘法化。苻主常出，命安升輦同載。有譏者，帝曰：朕以天下不易。而治輦輿之榮，豈稱其德？安諫不聽南征，帝不從，果敗之。
安每稱：譯胡為秦，有五失本，三不易也。
一者，胡言盡倒，而使從秦，一失本也；二者，胡經尚質，秦人好文，傳可眾心，非文不合，二失本也；三者，胡經委悉，至於嘆詠，丁寧反覆，或三或四，不嫌其繁，而今裁斥，三失本也；四者，胡有義說，正似亂詞，尋說向語，文無以異，或一千或一百，今並刈而不存，四失本也；五者，事以合成，將更傍及，反騰前詞，已乃後說，而悉除此，五失本也。
然智經三達之心，覆面所演，聖必因時，時俗有易，而刪雅古以適今時，一不易也。愚智天隔，聖人叵階，乃欲以千載之上微言，傳使合百王之下末俗，二不易也。阿難出經，去佛未久，尊大迦葉令五百六通迭察迭書。今離千年，而以近意量裁。彼阿羅漢乃兢兢若此，此生死人而平平若此，豈將不以知法者猛乎？斯三不易也。
涉茲五失經、三不易，譯胡為秦，詎可不慎乎！正當以不關異言傳，令知會通耳。何復嫌於得失乎？是乃未所敢知也。
又云：前人出經，支讖、世高，審得胡本，難繼者也。羅叉、支越，斲鑿之巧者也。
夫聖賢導達，正可勖勵龜鏡。以書諸紳，永為鑑誡。但稱梵為胡，言小傷本據，竊所未承耳。依撿安公出家之始，西晉愍帝建興之末年。德王道振，乃居東晉孝武太元之晚紀。今取注述之時，故在斯列。
霸主承統，隨方利見，各有司存，正朔接運，知之久矣。故因時而王，事通夷夏，眄望前古，繼踵相從。後秦姚萇，西戎羌也。因苻堅征亂，即而締搆，仍都雍關，改長安為常安。登位八年，苻堅領鬼兵白日入宮，刺其陰，出血一石。計論怨結，難可淪亡，可不鏡諸。既崩，其子興立。
弘始三年春，有樹連理生於廟庭，逍遙一園蔥變為薤。咸稱嘉祥，應有智人來入國瑞。冬，什到雍。興加禮遇，待以國師，崇敬甚隆。大闡經論，震旦宣譯盛在此朝，四方沙門雲奔湊集。先是，長安自前漢廢到苻秦興，其間三百三十一載，曠絕朝市，民俗荒蕪。雖數伽藍，歸信尟寡。三千德僧，同止一處，共受姚秦天王供養。世稱大寺，非是本名。中構一堂，權以草苫，即於其內及逍遙園二處翻譯。法寶遠被，瑞驗若茲。因立僧官，俸侍中祑。置兩都錄，緝五部僧。昭玄之興，始自此起。
魏末周初，衢術稍整，大寺因爾成四伽藍。草堂本名，即為一寺；草堂東，常住寺；常住南，京兆王寺，京兆後改安定國寺；安定國西，為大乘寺邊。安定左天街東畔八隅大井，即舊大寺之東廚，供三千僧之甘泉也。
子孫三主，三十二年，為晉所滅。始於姚萇初元元年，歲在丙戌，即晉太元之十一年。終於姚泓永和二年，太歲丙辰，即晉安義熙之十二年也。身死建康，國入元魏。
沙門譯傳，凡有八人。所出經、律、戒、論，一百二十四部，合六百六十五卷。為後秦姚氏錄云。
出曜經，一十九卷。
菩薩瓔珞經，十四卷。
十住斷結經，一十二卷。
鼻奈耶律，一十卷。
十地斷結經，一十卷。
菩薩處胎經，五卷。
大方等無相經，五卷。
持人菩薩經，三卷。
菩薩普處經，三卷。
瓔珞本業經，二卷。
中陰經，二卷。
右一十三部，合八十六卷。晉孝武帝世，涼州沙門竺佛念識朗通敏，少好遊方，家世西河，洞華戎語。前秦苻氏建元年初來入長安。時秘書郎趙正，請僧伽跋澄及曇摩難提等出眾經論，當世名僧莫能傳譯。眾咸推念，二含文顯，念之譯功。自漢末來，安高、支謙之後，莫踰於念。故苻、姚二代為譯人之宗，關內名僧，咸共嘉尚。其後目出，所件如前。高僧傳中唯載五件，其外八部，彰別雜錄，故備列之。
舍利弗阿毗曇，三十卷。
差摩經，一卷。
右二部，合三十一卷。晉安帝世，罽賓三藏法師曇摩耶舍，秦言法稱。耶舍是名稱，而高僧傳乃云法明，從聲為字，於理小僻。義熙中入長安，共天竺沙門曇摩掘多，秦言法藏，以弘始九年初，為姚興書出梵文。至十六年秋譯訖。秦太子泓親管理味，沙門釋道標制序。
十誦律，五十八卷。
右晉安帝世，罽賓三藏律師弗若多羅，秦言功德華，以戒節見稱，歷遊行化。羅既至止，姚興即召常安名德六百餘僧，延請多羅憩於中寺，誦出十誦律梵本。羅什度為秦文。三分獲二，未竟而多羅卒，眾咸痛惜。什後又共曇摩流支，秦言法希，續譯都訖。
摩訶般若波羅蜜經，三十卷。
大方等大集經，三十卷。
放光般若波羅蜜經，二十卷。
小品般若波羅蜜經，十卷。
華首經，一十卷。
撿諸罪福經，一十卷。
妙法蓮華經，七卷。
賢劫經，五卷。
十住經，五卷。
思益經，四卷。
大樹緊那羅經，四卷。
持世經，四卷。
維摩詰經，三卷。
佛藏經，三卷。
菩薩藏經，三卷。
稱揚諸佛功德經，三卷。
禪經，三卷。
禪秘要經，三卷。
禪法要，三卷。
阿闍世經，二卷。
阿蘭若習禪法經，二卷。
禪要經，二卷。
發菩提心經，二卷。
自在王經，二卷。
善信摩訶神咒經，二卷。
首楞嚴經，二卷。
梵網經，二卷。
大善權經，二卷。
諸法無行經，二卷。
無量壽經，一卷。
遺教經。
雜譬喻經。
比丘應法行經。
無思議光孩童菩薩經。
大方等頂王經。
大金色孔雀王經。
莊嚴菩提心經。
佛弟子化魔子偈頌經。
過魔法界經。
佛問阿須輪大海有減經。
佛謦咳徹十方經。
佛心總持經。
水牛王經。
雀王經。
兔王經。
菩薩身為鴿王經。
觀世音經。
彌勒菩薩本願待時成佛經。
睒本起經。
思惟要略法經。
十誦比丘戒本。
大智度論，一百卷。
般若經論集，二十卷。
十住毗婆沙，一十二卷。
成實論，二十卷。
大莊嚴論，一十卷。
十住論，一十卷。
中論，八卷。
百論，二卷。
實相論。
右九十八部，合四百二十五卷。晉安帝世，天竺國三藏法師鳩摩羅什婆，秦言童壽，弘始三年冬到常安。秦主姚興厚加禮遇，乃請入西明閣及逍遙園別館安置。敕令僧䂮集諸沙門八百餘人，諮受什旨。更出大品，使什持梵本，興自執舊經，以相讎挍。新文異舊，義悉圓通，眾心愜伏。故二秦錄稱什所定者為新大品，即知有舊，明矣。諸此例有二十餘部，並摽新部字在於題首。後人年遠，多省新字，今並悉無。
然後秦之世，大盛宣譯，卑萬乘之心，尊三寶之教。興既虛襟崇仰佛法，恆於大寺草堂之中供三千僧，與什參定新舊諸經，莫不精究，洞其深旨。
時有僧叡法師，甚為興知，什所譯經，叡並參正。昔竺法護出正法華•受決品云天見人，人見天，什譯至，言曰：此語與西域義同，但在言過質。叡應聲曰：將非人天交接，兩得相見乎？什大喜，曰：實然！故相開發，皆此類也。什又為著實相論及注維摩。
什雅好大乘，志存敷演。嘗歎曰：吾操筆著摩訶衍阿毗曇，非迦旃延子比也。今此秦地，深識者寡，折翮於此，將何所論！嘗聽秦僧道融講新法華，乃嘆曰：佛法之興，其人也！俄伏師子國婆羅門，事在別傳云。
長阿含經，二十二卷。
曇無德律，四十五卷。
右四部，合六十九卷。晉安帝世，罽賓三藏法師佛馱耶舍，秦言覺明，家世外道，不信奉佛。沙門從乞，父怒打之。父因遂攣。問巫坐犯，乃請所打沙門，竭誠懺悔，數日便瘳。因令耶舍剃落，為其弟子。至年十五，日誦經得二、三萬言。有羅漢乞食，供之。年十九，諷誦大、小乘經數百萬言，頗以簡傲。年及進戒，莫為臨壇，乃從舅學五明世術。至二十七，方受具戒。恆以讀誦、披尋為務，昏曉勤劬，手不釋卷。每思惟義，尚不覺虛過良時。其精專例此。
後與羅什於沙勒國相見，什待以師禮。什後前至常安，耶舍後來姑臧。什令興請，別立新省逍遙園，四事供養，並不受。時至分衛，一食而已。舍為人赤髭，善毗婆沙，人因號之。既奉什師為大毗婆沙。四事滿三間屋，不以關心，興為貨造寺。舍先嘗誦四分律，疑其遺謬，乃試誦羌籍藥方，可五萬言。二日覆之，不誤一字，眾咸揖服。
弘始十二年譯四分等，十五年解座。興施耶舍萬匹，悉不受。沙門道含、竺佛念二人筆受，各施千匹。已外名德五百沙門，皆重襯施。後還西域，不知所終。
右四部，四卷。晉安帝世，京兆沙門釋僧肇作。其行狀精理，具如本傳。
右沙門釋僧叡撰。叡，魏郡人。少出家，年二十二，博通經論。聽僧朗法師講放光，屢有譏難。朗謂其師僧賢曰：叡比格難，吾累思不能通。可謂賢賢弟子也。後與羅什相遇，參預翻譯。又為姚嵩所重，興又賞歎。什後出成實，命睿講之。文迂義伏者，皆釋滯懸會。什歎曰：吾傳譯值子，真無恨矣！後常以西方為任。臨終合掌，瑞光出云。
右沙門道恆撰。恆，京兆人。年九歲，為隱士張忠嗟曰：此小兒有出人之相。俗有輔政之功，道有光顯佛法。恆少事後母以孝聞，手自書繢供奉。二十，遊刃佛理，學該內外。遇羅什譯經，並助詳定。有同學道摽，雅有才力。姚興以恆、摽二人有經國之量，下書逼令罷道。恆、摽答詔。興又致書於什、䂮，什、䂮又答之。興後頻復下書，闔境救免。乃嘆曰：古人有言：益我貨者損我神，生我名者煞我身。遂緬跡人外，故著論及百行箴云。
若夫乘時拯俗，開道化生，有國之歸宗，華夷所同志。有乞伏國仁者隴右鮮卑也。代居苑川，為南單于前秦敗後接統創業，都於子城，號為西秦。尊事沙門，時聖堅大德行化達彼國，仁崇敬恩遇其禮彌隆，既播釋風因事陳譯。相承五主四十四年，為夏赫連所滅，夏又為魏所吞。一云仁弟，乞伏乾歸稱王。建號南涼，太初元年，當晉孝武太元十三年戊子之歲，至太初十二年降於李曇。經於九年，乾歸子立稱元，更始至暮末，立二年，當宋元嘉七年。為夏勃所擒，其實合三十七年矣。今總會之，所出經及失譯等，如別所顯，不繁摽列。
出，與羅什譯者小異，見始興錄。
右一十五經，合二十二卷，晉孝武世，沙門聖堅於河南國，為乞伏乾歸譯。或云堅公，或云法堅，未詳孰。是故備列之。依撿群錄，一經江陵出，一經見趙錄十經，見始興錄，始興即南錄。或竺道祖晉世雜錄，或支敏度都錄，或王宗或寶唱，勘諸錄，名人似遊涉諸處，隨處出經。既適無停，所弗知附見，何代世錄。為正今依上總注，入乞伏西秦世錄云。
阿多三昧經、陀賢王經、颰陀悔過經沙彌羅經、方等決經、比丘二事經右八部，合一十一卷，並是沙門僧祐出三藏集錄，釋道安所記。關中異經，今還附入三秦之錄。總為失譯，時代處云。
序曰：沮渠蒙遜臨松盧水胡也。代為北匈奴左大，沮渠即官為氏，因藉前涼改業所基，至晉安帝隆安五年歲，在辛丑。自號北涼，改元承乾。至十二年，從於姑臧改元玄始，遇曇無懺法師，翻譯大部弘扇佛教，即宋武之初運也。初遜奉懺欽重難倫，元魏聞懺道術將延東謁，遜懼懺為魏設計。或反西圖，執固不許，懺知遜情便辭西出求經。又知業期將及，詐為行調累以終事。既爾果行，遜忿之令刺客於路害懺，古人諺曰：知識相逢，不吉則凶。斯言可錄。於後遜行虐己心愧其事，白日見鬼，以劍刺之遂崩。二主四十三年，為魏所滅，凡譯經道俗九人，所出三十二部，二百六十六卷，并失譯經為北涼之錄。
右二部，合一十二卷，晉安帝世，沙門釋道龔於張掖，為河西王沮渠氏出。
右晉安帝世，高昌郡沙門釋法眾於張掖，為河西王沮渠氏譯，見竺道祖晉世雜錄。
右晉安帝世，西域沙門僧伽陀，涼言饒善，於張掖，為河西王沮渠氏出，見法上錄。
右二十四部，合一百五十一卷，晉安帝世，中天竺國三藏法師曇摩讖或云無懺，涼言法豐，齎大涅槃前分十卷并菩薩戒等，到姑臧止於傳舍。慮失經本，枕之而寢，夜有人牽讖墮地，驚覺謂盜。如此三夕，乃聞空中聲曰：此如來解脫之藏，何為枕之？讖乃慚悟別安高處，果有盜者，夜數舉竟不能勝。明旦讖持不以為重，盜謂聖人悉來拜謝。沮渠蒙遜僭據涼土稱河西王，聞讖德名呼與相見，一面交言：禮遇甚厚。仍請宣譯。涼土英俊沙門慧嵩親承筆受，西州道俗將數百人，欣睹明能縱撗問難。讖釋疑滯清辯若流，仍出寶坊諸經等六十餘萬言，涅槃三分之一。前後首尾來往追尋，涉歷八年，凡經三度譯。乃周訖，雖四十卷。所闕尚多，冀弘法王咸令滿足。一睹圓教再隆化哉。
右晉安帝世，蒙遜從弟安陽侯京聲，為人博識涉獵書史，因讖弘經，乃閱意內典，奉持五禁，守攝六情。請讖譯經，即能諷誦。西至千闐，從天竺三藏禪師佛馱斯那，涼言佛將，諮問道義。斯那天才聰明，誦半億偈經，明了禪法。故西方諸國號為人中師子。安陽從學禪要諸術，口誦梵本。歸涼翻譯，傳示流行，後南度江，事在別傳。
右佛滅度後六百餘年，迦旃延羅漢弟子五百人造。見寶唱錄，宋文帝世，西域沙門浮陀跋摩，或云佛陀於涼城內閑預宮寺，承和五年，為遜子虔譯。沙門道泰筆受，慧嵩、道朗與名德僧三百餘人，考正文義再周方訖，凡一百軸，沙門道挻製序。屬魏滅涼，經法被焚，失三十卷，至今應有六十卷是。而王宗錄云：一百此據本耳，今日見行有一百九卷，當是近代後人分之。
右宋文帝世，雍州沙門釋智猛遊歷西域，尋訪異經，從天竺國，齎梵本來，道經玉門於涼州譯。元嘉十四年流至楊都，與法顯同，見宋齊錄。
右宋文帝世，涼州沙門釋曇覺，一云慧覺，與僧威德，於于闐得此經梵本來，當元嘉二十二年於高昌國天安寺譯。見宋齊錄。
右五部，合一十七卷，是沙門僧祐新集，釋道安涼土異經，今還附入涼世目錄，為失譯源。庶知時代，顯譯有無，卷部少多，出之處所。
右一部北涼世，釋道泰譯。見唐舊錄。
佛經創云：信為道原功德之母，智是出世解脫之基。無信不可以登輕舟，無智不可以斷深惑。故生死大海浩汗無涯，非夫六舟無以超越。是以智士信六度，為超生之本，故登舟而大濟。斯道顯然，唯智能克。自教開中土，三被誅除，晚移南服，五代弘闡。以事據量，則文明之朝，信智不言而自顯。武猛之國，仁慧不可以開疆。可不然乎，可不然乎！然則晉、宋兩朝，斯文卓越，揚扇釋道，宗猷可觀。今略敘之，用顯陳跡。宋世錄者劉裕，字德輿，彭城都鄉人。初生之辰，神光照室，形長七尺六寸，受東晉禪，稱宋，仍都建康。至第三主元嘉年中，有上事者云：比寺塔修飾過興。樂福之徒，奢競日甚。文帝以問何侍中曰：范泰及謝靈運皆稱六經本是濟俗，性靈真要，會以佛經為指南。此賢達正言，實誠有讜。若使率土之濱皆純此化，則朕垂拱坐致太平。尚之對曰：中朝以遠，難復盡知，渡江以來，王導、周顗，宰輔之冠蓋。王濛、謝尚，人倫之羽儀。郗超、王謐等或號絕群，或稱獨步，略述數十人，靡非英俊。清信之士無乏於時，慧遠法師云：釋氏之化，無施不可。臣謂此說有契理奧。何者？百家之鄉，十人持五戒，則十人淳謹；千室之邑，百人修十善，則百人和睦。傳此風教，已遍寰區，編戶億千，則仁人百萬。夫能行一善，則去一惡；去一惡，則息一刑；一刑息於家，萬刑息於國，則陛下之言坐致太平是也。故佛圖澄入鄴，石虎殺戮減半，澠池寶塔放光，符健椎鋸用息，蒙遜反噬無親，虐如豺虎，末節改悟，遂成善人，法建道人力兼萬夫，幾亂河渭面縛甘死。以赴師厄，此豈非是內化之被哉？時，吏部郎羊玄保在坐，進曰：臣竊恐秦、趙論強兵之術，孫、吳盡吞併之計，將無取於此也。帝曰：此非戰國之具，良如卿言。尚之曰：夫禮隱逸則戰士怠，貴仁德則兵氣衰。若以孫吳為心，志在吞噬，亦無取於堯舜之道，豈唯釋教而已哉？帝大悅曰：釋門有卿，亦猶孔氏之有季路。所謂惡言不入於耳。帝使中書陸澄撰續法論，百有餘卷，贊述佛理，有弘裕焉。准此而談，可謂至矣。法由人顯，佛囑帝王。自是宋朝釋教隆盛，名僧智士鬱若稻麻，寶剎金輪森如竹葦。相承八主五十九年，其諸譯人華戎道俗二十有四人，合出修多羅、毗尼、戒本、羯磨、優波提舍、阿毗曇論、傳、錄等凡二百一十部四百九十六卷，結為宋代建康錄云。
月，到於揚都。先是，法顯於師子國，
遷化。京邑諸僧聞佛馱什既善此學，於是眾議，請令出之，即以其年冬十一月，集龍光寺，譯為三十四卷，什執梵文，于闐沙門智勝傳語，
慧嚴等，更互筆受，參正文理，儀
十二月方訖。仍於大部抄出戒心并羯磨等文，並行於世。
廣博嚴淨經四卷元嘉四年出，一廣博嚴淨不退轉經，一不退轉法輪，與
家，遊方博學，遂於西域，遇得前經梵本，齎至揚都，於抧園寺，共寶雲出。嚴之神德備高僧傳，不復妄載。
新無量壽經二卷於道場寺出，是第七譯，與支謙、僧鎧、白延、法護、羅什、
右四部一十五卷。文帝世，涼州沙門寶雲少歷西方，善梵書語，天
竺諸國字音訓釋，悉皆備解。後還復至江左，晚出諸經，多雲刊定，華
戎兼通，言音允正，眾咸信服。初時關中，有竺佛念，善於宣譯，符姚首，其江左翻傳，譯梵為宋，莫踰於雲。
初與智嚴恆共同出，嚴既遷化，雲
後獨宣，故不多載。
右元曇無讖，晉末於姑臧，為北涼沮渠氏譯。本有四十卷，語小朴質，
不甚流靡。宋文帝世，元嘉年初，達
于建康。時，豫州沙門范慧嚴、清河等，以讖涅槃品數疏簡，初學之者難以措懷，乃依舊泥洹經，加之品目。
文有過質，頗亦改治，結為三十六卷。餘感神徵應，廣如高僧傳云。
德譯。至擇品，緣礙遂輟。
菩薩善戒經二十卷於祇桓寺第二出，與讖翻八卷小異，見祖錄及高僧傳，後弟子定林寺更出二品，成三十卷來達于建業，文帝引見，勞問慇懃，
因問：持齋不殺，迫以身殉物，不獲從志。摩答：以帝王匹夫所修各異。帝
乃撫几歎之，事在僧傳，乃敕住祇桓。供給隆厚，譯前經論，或有布花座下采更鮮榮。摩後終於祇桓，預作遺偈三十六行，云證二果。其文廣如傳。
右五部合二十七卷，文帝世，天竺嘉十年，屆自建業，善律藏，明雜心，
師，名重京邑。道場慧觀以跋摩妙解雜心，諷誦通利，先三藏等雖復譯出，未及繕寫，更重請翻。寶雲傳語，觀自筆受，一周乃訖。其後相續出摩德伽等。
過去現在因果經四卷荊州辛寺第三出，與漢竺大力、吳支謙出本起瑞應等同小異，見始興、祐、廓等錄現在佛名經三卷元嘉二十九年正月二十七日，荊州為南譙王劉義宣出，
傳，觀筆，見道慧、祐、廓等錄無量壽經孝建年出第八譯，見道惠、宋齊錄與，僧鎧、支謙、白延、法護、羅什、法力、
陀羅宋言功德賢善大乘學。時，
人亦稱為摩訶乘，亦云衍，元嘉十二年，來至揚都，帝深崇敬。彭城王劉義康，南譙王劉義宣，並師事之。
敕住祇桓寺，仍請令譯雜阿含等，
寶雲傳語，慧觀筆受。後隨譙王鎮經，凡百餘卷。多是弟子法勇傳語，
譙王請講華嚴經。跋陀自忖，未善宋言，旦夕請觀世音，遂夢易首，明
旦就講，辯注若流。餘有一載，機悟領會，具如僧傳，祐錄止云，賢譯七十三卷，今案眾錄，悉具列之。
生而連眉，為人沈邃，甚有慧鑒，常
有善神，潛形密護，每之國境，神必託夢，告其王知，去亦如之。誓以遊方，教化為志，習性清修，不拘名利，
初到燉煌，即立禪閣。於閑曠地，植
柰千株，開園百畝，禪眾濟濟，趨者如雲。元嘉年初，來到建業，屆止中寺，晚憩祇桓，即譯禪經及以神咒，
于今，是其則也。
時稱性剛直，寡嗜欲，善三藏學，多所諳知，尤工禪思。元嘉年初，達華京邑，
帝深加賞，敕住鍾山道林精舍。以
因，常受持諷誦，故沙門僧含祈請譯出，含躬筆受。
十餘年，自外並化。唯竭隻還於罽賓國，寫得前件梵本經來，元嘉末年達于江左，即於楊都，自譯。見王宗、
僧祐、慧皎、李廓、法上等錄。
陽侯京聲，屬涼運終，為元魏滅，
不交人世。常遊止塔寺，以居士自卑，絕妻室，淡榮利，縱容法侶，宣通正教，是以黑白咸加敬焉。所譯前件雜要眾經既諷習久，對眾筆綴，曾
無滯礙，丹楊尹孟顗善之，賞贍隆厚。見高僧傳。
門釋玄暢譯。暢刊正文義，詞旨婉密，而暢舒手出香，掌中流水，莫之測也。後適成都，止大石寺，即是阿育神像，傳至今焉。
世，沙門釋慧簡於鹿野寺出。
穎於揚都長干寺，依律撰出。見
僧祐三藏記及寶唱錄。
門竺法眷於廣州譯。見始興、僧祐出三藏記及寶唱等三錄。
右宋世，不顯年，未詳何帝譯，群錄直注云，沙門翔公於南海郡出。見
道安、始興、祐錄。
右宋世，不顯年，未詳何帝譯。群錄直云：沙門釋道嚴出，見始興及法上錄並載。
右件四部宋世，不顯年、帝譯。群錄直云：沙門釋勇公出。見始興、趙錄，
法上錄亦載。
樂瓔珞莊嚴方便經一名大乘瓔珞莊嚴，一名轉女身菩薩經，
右二卷宋世，不顯帝、年譯。群錄注云：沙門釋法海出，見始興、法上錄。
右同前不顯帝、年譯，群錄注云：沙
門釋先公出。見趙錄，法上錄亦載。
撰出。
右七部宋初，龍光寺沙門竺道生，思
力天挺，智不從師，推佛性通於有心，考性命窮於法座，著論開化，廣
如本紀。
齊氏宋運交禪因循，統御道俗有聲南服，故不廣述。其高帝蕭道成者，臨沂人也。因宋餘業仍都建康。於建元年，安成野火，洞澤焚燼，唯數丈地，草獨不然，往視其中，得一金像。既感靈瑞，聖化復隆。帝曰：使我治天下十年，必令黃金與土同價。不幸四載而崩。子賾，字宣遠，嗣江海晏安，有竟陵文宣王子良，帝之次子輔政，司徒之位，燮諧釐革，大偃澆風，偏弘釋教，多所製述。弘護之美，獨以見推，廣搜髦彥，翼贊玄理，撰淨住子二十卷、佛史十卷，抄集群經，增略刪廣，有兼濟焉。相承七主二十三年，傳譯道俗二十人所出經、律、傳等四十七部，合三百四十六卷，為齊朝錄云。
州朝亭寺，手自譯出。傳授人沙門慧表，永明三年，齎至揚都，繕寫流布。
荊州隱士劉虯在武當山注之，出經序。
於廣州譯。
云：佛涅槃後，優波離既結集律藏訖，
即於其年七月十五日，受自恣竟，
以香花，供養律藏。便下一點置律藏前，年年如是。優波離欲涅槃時，
付弟子陀寫俱；陀寫俱欲涅槃，付
弟子須俱；須俱欲涅槃，付弟子悉伽婆；伽婆欲涅槃，付弟子目犍連子、
帝須；目犍連子、帝須欲涅槃，付弟子旃陀跋闍。如是師師相付，至今三藏法師。三藏法師將律藏，至廣州，臨上舶返還去，以律藏付弟子僧伽跋陀羅。羅以永明六年，共沙門僧猗，於廣州竹林寺，譯出。此善見毗婆沙，因共安居，以永明七年庚午歲七月半，受自恣竟，如前師法，
以香花，供養律藏訖，即下一點，當
其年計得九百七十五點，點是一年。
趙伯休梁大同元年，於廬山，值苦點記年月訖。齊永明七年，伯休訪弘度云：自永明七年以後，云何不復見點？弘度答云：自此已前，皆是得道聖人手自下點。貧道凡夫，止可奉持頂戴而已，不敢輒點。伯休因歲，合得一千二十八年。長房依伯七年丁巳歲，合得一千八十二年。
若然則如來滅度，始出千年，去聖尚邇，深可歡慶，願共勵誠，同宣遺法。
右二部合二卷，武帝世，外國三藏法沙門法獻，於揚州瓦官寺，譯出。獻時為僧正，獻初以宋永徽三年，遊歷西域，於于闐國，得此經梵本來，并
佛牙、經譯。流行相傳，至今佛牙到梁普通三年正月，忽有數人，並執杖，初夜扣門。稱臨川殿下奴叛，有
人告云：在佛牙閣上，請開閣撿視看。因即隨語，開閣主師，至佛牙座前，開函取牙，作三禮，以錦手巾盛牙，繞山東而去，今竟不測所在。
百句譬喻集經十卷外國僧伽斯那撰，永明十年九月出，此即第二譯，或五卷，見僧祐錄右三部合一十二卷，武帝世，天竺國年，於楊州毗耶離寺，譯出。
右二部武帝世，楊州沙門釋法度出，
見寶唱錄載。
眾經依義撰出。雖弘經旨異於偽造，既摽名號則別成卷部，世皆共列用為疑經。故復載傳，後葉識源幸同鑒勖。
右二部合七卷，武帝世，釋王宗抄集諸經論，依事類撰。有似數林，首
題經名，編預於錄，懼亂名實，故復委論。既非正經，世所疑惑。又撰大小乘經目，並見出三藏記。
右二部合四卷，群錄直云：齊世，沙
門釋曇景出。既不顯年，未詳何帝。
出，既不顯年，未詳何帝。
出，小異護、什本。齊世，江州沙門道政更復刪改，摽所定者，首尾亦名成佛。又云：下生，而其經首，有大智舍利弗者是，既不顯年，未詳何帝。
右五部合五卷，齊世，沙門釋道備出，備後改名歡，雖見眾錄，然並注入疑經。
右子注及抄經合二十部，凡三百四卷。
良愛好博尋，躬自緝撰，備忘擬歷，不
謂傳行。後代學人相踵抄讀，世人參雜惑亂正文，故舉本經。庶知由委，其
外猶有二十餘經，並是單卷，文繁不復備錄。但上題抄字者，悉是其流，類例抽尋，始末自別。見三藏記及寶唱等錄。
頡採經意撰。
超度依律撰出。
出。見古錄、眾錄，相承並云；誦出未詳，誦意依而列之，以有先譯，故
免疑失。
述注解。
基述注解。
右一部合十卷，司徒竟陵文宣王府記室王巾撰。
隱士劉虯撰，并製序。劉虯，即梁祖布衣之友也，其子之遴梁，任
為太常。
浙江嘉興府楞嚴寺般若堂庚子年餘貲刻此大唐內典錄第四卷，計字八千三百九十二，該銀四兩九錢七分五厘。
順治十八年又七月**日，徑山比丘徹微印開誠。
弘傳聖教，隨代興隆，其中高者，無
越梁祖。衍字叔達，蘭陵人也。承齊建命，亦都建康，登極思濟，同契等覺，
垂拱臨朝，盛弘經教，廣延博古，傍
採遺文，扇以淳風，利之法俗。祖禰相承，尊事老氏，及臨大寶，下敕斷之。唯
以佛宗開物成務，天鑒七年，帝以正像浸末，信重漸微，三藏彌綸，鮮能該洽，敕沙門僧旻等撰經律異相，以類相從，凡五十卷。皇太子綱撰法寶聯璧，二百餘卷。諸餘雜集其徒寔繁。又
四卷，帝具省之，周洽未委。又敕沙門寶唱，更纘經目，乃顯譯有無證經真偽，凡十七科，頗為覶縷。前後二梁凡七帝八十七年，五十年在金陵，餘在江陵，譯經道俗二十一人，所出經、律、
傳記等九十部，凡七百八十卷，為二梁錄云。
右二十一部合三十五卷。太學博士江泌女小而出家，名僧法。年八九歲，有時靜坐，閉目誦出前經，揚
州道俗咸稱神授。長房云：驗於經論斯理皎然，是宿習來非關神授。
且據外典，夫子有云：生而知者聖，學
而知者次，此局談今生，昧於過往耳。若不爾者，何以得辯內外賢聖淺深過現乎？故高僧傳云：釋曇諦者，俗姓康氏，其先康居人，漢靈帝時，移附中國，獻帝末亂，移止吳興。
諦父肜，嘗為冀州別駕。母黃氏晝眠，夢見一僧呼為母，寄一麈尾并鐵鏤書鎮，黃既眠覺，見二物具存，私
密異之，因而懷孕生諦。諦年五歲，
母以麈尾等示之，諦曰：秦王所餉。
母曰：汝置何處？答曰：不憶。至年十歲出家，學不從師，悟自天發，此即其事。後隨父之樊鄧，過見關中僧䂮道人，忽然喚䂮。䂮曰：童子何以呼宿士名？諦曰：阿上本是諦沙彌，
曾為眾僧採菜，被野豬傷，不覺失聲，今可忘耶？然僧䂮經為弘覺法師弟子，為僧採菜，被野豬所傷，䂮初不憶此。乃詣諦父，諦父具說諦生本末，并示䂮書鎮、麈尾等，䂮乃悟而泣曰：即䂮先師弘覺法師也。師經為姚萇講法華，貧道為都講，姚萇餉師二物，今遂在此。追計弘覺捨命，
正是寄物之日，傷憶採菜之事，彌
增悲悼。諦後遊覽內外，遇物斯記，
晚入吳虎丘山寺，講禮、易、春秋各七遍，法華、大品、維摩各十五遍。又
善屬文，有集六卷，盛行於世。年六十餘終，宋元嘉末年也。房曰：弘覺秦，什物、三衣亦復何限？唯書鎮、麈
尾保惜在懷，及移識託生。此之二相隨，況心內慮知之法而不憶念？
所以鏡瑩轉明，刃砥彌利，滴聚為海，塵積成山，世世習而踰增，生生學而益廣。近匹初始之月，終至十五團圓。捨人還受人，即是次生事，憶而弗忘，其神功乎？閉目靜思，自是女人情弱，暗誦相續，豈非前身時諷？
而論神授，何乃愚瞽昧智慧之道乎？
右一經，天監九年，郢州頭陀道人妙光詣楊州，治下普弘寺，出此經。聚
徒誑惑，梁朝擯治，故指斥明示，以
誡於後。
釋僧盛於鍾山靈根寺，依律撰出。見寶唱錄。
寺律師釋僧祐撰。故祐三藏記序云：夫真諦玄凝，法性虛寂，而開物導俗，非言莫津，是以不二默詶，
會於義空之門；一音振辯，應乎群有之境。自我師能仁之出世也，鹿
苑唱其初言，金河究其後說，契經以誘小學，方典以勸大心，妙輪區別十二惟部，法聚總要八萬其門，至
善逝晦跡，而應真結集，始則四含集經，中則五部分戒，大寶斯在，含
識資焉。然道由人弘，法待緣顯。有
道無人，雖文存而莫悟；有法無緣，
雖並世而弗聞。聞法資乎時來，悟道藉於機至。然後理感時來，方乃化通矣。昔周代覺興而雲津致隔，
漢世像教而妙典方流，法待緣顯，
信有徵矣。漢末安高宣譯轉明，魏
初康會注述漸暢，道由人弘，於茲驗矣。自晉氏中興，三藏彌廣，外域而秀生，提、什舉其宏綱，安、遠振其奧領，渭濱務逍遙之集，廬嶽結般若之眾，像法得人，於斯為盛。原夫經出西域，運流東方，提挈萬里，翻
轉梵漢。國音各殊，故文有同異；前
後重來，故題有新舊。而後之學者鮮克研覈，遂乃書寫繼踵，而不知經出之歲；誦說比肩，而莫測傳法之人。授受之道亦已闕矣。夫一時聖集，猶五事證經，況千載交譯，寧
可昧其人世哉？昔安法師以鴻才淵鑒，爰撰經錄，訂正聞見，炳然區分。
自茲以來，妙典間出，皆是大乘寶海。時競講習，而年代、人名莫有詮貫，歲月逾邁，本源將沒，後生疑惑，
奚所取明。祐以庸淺，預憑法門，翹
仰玄風，誓弘末化，每至昏曉諷持，
秋夏講說，未嘗不心馳菴園，影躍靈嶽。於是牽課羸志，沿波討源，綴其所聞，名曰出三藏記集。一撰緣記，二
銓名錄，三總經序，四述列傳。緣記足徵，列傳述則伊人之風可見，並鑽析內經，研鏡外籍，參以前識，驗以舊聞。若人代有據，則表為司南；聲
傳未詳，則文歸蓋闕。秉牘凝翰，志
存信史。三復九思，事取實錄，有證者既標，則無源者自顯，庶行潦無雜於醇乳，燕石不亂於楚玉矣。其
法苑等，並皆有序。著述指訂，不
復具抄焉。
歡撰。僧祐三藏集記注以為疑，故
依舊編。
右三部合一十一卷，天監年初，扶
南國沙門曼陀羅，梁言弘弱大，齎
梵本經來貢獻，雖事翻譯，未善梁言，其所出經，文多隱質。共僧伽婆羅，於楊都譯。
阿育王經十卷第二出，天監十一年六月二十日於楊都壽光譯，初翻日帝躬筆受，後付慧超合繼訖，見寶唱錄僧鎧幼而穎悟，十五出家，偏學阿毗曇心，具足以後，廣習律藏。聞齊國弘法，隨舶至都，住正觀寺，為求那跋摩弟子。後從跋陀研精方等，
博涉多通，乃解數國書語。值齊氏季末，道教陵夷，婆羅靜潔身心，外絕交故，大梁御宇搜訪術能，
以天監五年，被敕徵召，於楊都壽光殿及正觀寺、占雲館三處，譯上件經。其本並是曼陀羅，從扶南國齎來獻上，陀終沒後，羅專事翻，敕令沙門寶唱、慧超、僧智、法雲及袁曇允等筆受。天子禮接甚厚，道俗改觀，婆羅不畜私財，以其嚫施成立住寺，太尉臨川王所重。
右一卷唱錄直云：天監十五年木道賢獻上。更不辯由委。
梁，仍被留住，因譯此經。
主菩薩行化，搜選名匠，軌範聖賢，
懷寶本邦，來適斯土，所齎經論樹葉梵文，凡三百四十夾。若具足翻，
傳。屬梁季崩離不果宣吐，遇緣所出略說如前，後之所翻，復顯陳錄載序。其事多在曹毗三藏傳文，
長房曰：僧祐云：道由人弘，法待緣顯，信哉！昔有人有法，無緣不值時，今
遇良時好緣，而闕人無法，蒼生可愍，良足悲夫！
浩博，淺識窺尋，卒難該究，因敕莊嚴寺沙門釋僧旻等，於定林上寺，
緝撰此部，到八年夏四月方了。見
寶唱錄。
門釋僧紹，略取祐三藏集記目錄，
分為四色，餘增減之。見寶唱錄。
調適住持無諸災障，上資三寶，中
賴四天，下藉龍王、眾神祐助。如是種種，世間蒼生，始獲安樂。雖具有文，散在經論，急要究尋，難得備睹。
故天監中，頻年降敕，令莊嚴寺沙門釋寶唱等，總撰集錄，以備要須，或
建福禳災，或禮懺除障，或饗神鬼，
或祭龍王，諸所祈求，帝必親覽，指
事祠禱，訖多感靈，所以五十年間，
兆民荷賴，緣斯力也。
慧朗注。見寶唱錄。
右一部，武帝蕭衍年三十七即位，在
位四十九年，年八十六，帝以庭蔭早傾，常懷哀感，每歎曰：雖有四海之尊，無以得申罔極。故留心釋典，以
八部般若，是十方三世諸佛之母，能
消除災障，蕩滌煩勞，故採眾經，躬
述注解。又親講讀，冀藉茲勝福，望
得展斯思慕，頻奉代捨身時，地為之震，相繼齋講，不斷法輪，於鍾山起大愛敬寺，青溪起智度寺，臺內立至敬殿，景陽臺立七廟室，月再過設淨饌，每至展拜及宗廟蒸嘗，
者，莫不掩淚。普通八年造同泰寺，
成樓閣、殿、臺、房、廊，綺飾陵雲九級，
麗巍永寧，開大通門，對同泰寺，因號大通。元年三月，大駕每親臨幸寺禮懺。雖億兆務殷，而卷不輟手，披
覽內外經論典墳，恆以達曙。自禮記、
古文、周書、左傳、老莊、諸子、論語、孝
經，往哲未詳，前儒所滯，悉皆訓釋，
國學生數有限，兼又隔以貴賤，帝
每欲招來後進，備斯善誘，故別置立五館博士，以引寒俊，致孔、釋二門，鬱然森茂，前後有集百二十卷。
著通史、書、苑等數千卷，年事雖尊，自強不息，未明求衣，坐以待旦，
五更便出外殿，秉燭而省萬機，流恩獄市，多所弘恕。其有應羅重憲，不
可矜原，改容久之，焚香念佛，然後下敕。悲愍黎元，慈惻若是。察姦擿伏，
有若通神，自非享宴，不聽音樂。後
宮妃嬪，並無羅綺，內殿小寢，衣衾率素，布被、莞席、草履、葛巾，無餘服玩。天監中，便血味備斷，日唯一食，
食止菜蔬，蜀獻蒟蒻，噉之覺美，曰：
與肉何異？敕復禁之。帝王能然，信不思議菩薩君也。
慧令撰，見寶唱錄。
釋慧皎撰。皎學通內外，善講經律，
著涅槃義十卷，梵網戒等疏，並盛行世，為時所軌。
右天監年，優婆塞袁曇允撰，與齊文宣抄經相似，亦見唱錄。
內經，指撝科域，令諸學士編寫，結連成此部卷，以類相從，有同華林，遍
略惰學者，有省過半之功。
釋智藏等二十大德撰。但諸經論有義例處，悉錄相從，以類聚之，譬
同世林，無事不植，每大法會，帝必親覽，以觀講論，賓主往還，理致途趣，如指掌也。
右一部湘東王記室虞孝敬撰。該
羅經論所有要事，備皆收錄，頗
同皇覽類苑之流。敬後出家，改名慧命，入關亦更有著述云。然此博要，亦是內學群部之要道也。
元氏之先，北代雲中虜也。世為豪傑，南去定襄四千餘里，案梁湘東王繹貢職圖云，本姓託跋鮮卑，胡人也。
西晉之亂，有託跋盧，出居晉樓煩地，晉即封為代王。於後部落分散，經六十餘年，至盧孫拾翼鞬。或言涉珪。魏史云：即道武皇帝，魏之太祖也，改號神瑞元年，當晉孝武太元元年也。出據朔州東三百里，筑城立邑，號為恆安之都。為符秦護軍堅敗，後乃即真號，知信佛興建太寺，恆安郊西大谷石壁，皆鑿為窟，高餘十丈。東西三十里，櫛比相連，其數眾矣。谷東石碑見在，紀其功績，不可以筭也。其碑略云：自魏國所統，貲賦並成石龕。故其規度宏遠，所以神功逾久而不朽也。
至第三主太武帝，伏釐世，信納邪言毀壞佛法，誅僧破寺，涉歷七年，惡疾災身，薨後還復。四主在北，至孝文帝宏世，遷京洛陽，改姓稱元。去胡衣服，冠冕絕虜，語尊華風，手制文章，談述雅誥，聖天子也。至孝明帝熙平元年，靈太后胡氏造永寧寺，起九層木浮圖，高九十丈，上有寶剎，復高十丈，去地千尺，離京百里，即遙見之。初欲筑基掘至黃泉下，得金像三十二軀，太后信為崇法之祥徵也。是以營造窮極世工，剎上金寶瓶，容二十五石，寶瓶下有承露金盤，一十一重。周匝輪郭皆垂金鐸，復有鐵鎖四道，引剎向浮圖角，四角鎖上亦有金鐸，大小皆如一石甕。浮圖九級，角角皆懸金銅鈴鐸。合上下有百三十鐸，浮圖四面別各有三門六窗，並皆朱漆，扇上各有五行金鈴，其十二門二十四扇，合有五千四百枚鈴。鈴下復鏤金鐶鋪首，窮造製之巧，極土木之工，庶人子來，匪日而作，佛事精妙，不可思議。繡柱金鋪，駭人心目，至於秋月，永夜高風，寶鐸和鳴，聲響諧韻，中霄晃朗，煜爚燿空，鏗鏘之音，聞十餘里，浮圖北有，佛殿一所，形如太極，中有丈八金像一軀，等身金像十軀，編真珠像三軀，金織成像五軀，玉像二軀，作工奇巧，冠於當世。僧房樓觀，一千餘間，雕梁粉壁，青瑣綺疏，難得而言，栝柏椿松，扶疏簷霤，叢竹香草，布護階庭。是以常景，製寺碑云須彌寶殿，兜率淨宮，莫尚於斯是也。外國所獻神異經像，皆在此寺，寺之牆院，皆施短椽，以瓦覆之，狀若宮牆，寺之四面各開一門，其正南門有三重樓，通三閣道，去地二十丈，形製似今端門。圖以雲氣，畫彩仙靈，列錢青鎖，赫奕華麗。夾門兩傍，有四力士四師子，飾以金碧，加之珠玉，莊嚴煥炳，世所未聞。東西兩門，悉亦如之。所可異者，唯樓兩重，北門一道，上不施屋，似烏頭門。其四門外，皆樹青槐，亘以淥水。京邑行人，多庇其下，路斷車蓋，非由渰雲之潤，清風送涼，豈藉合歡之發，而供養具與祇園等？四事給施七百梵僧，菩提流支為譯經首也。敕遣李廓撰經錄云：至永熙主遷入關中，因西東南北四魏，合一十六帝，歷一百六十一年，派入周齊，依撿道俗一十四人，所出經、論、傳錄等，總八十七部，合三百二卷，為後魏三臺之經錄云。
右二部，合五卷，宋文帝元嘉二十三年丙戌，是北魏太平真君七年。太武皇帝信任崔皓邪佞諂諛，崇重寇謙，號為天師，殘害釋種，毀破浮圖。至庚寅年太武遭疾，方始感悟，兼有白足禪師，來相啟發，生愧悔心，即誅崔皓。到壬辰歲太武帝崩，孫文成立，即起浮圖，毀經七年，還興三寶，至和平三年，昭玄統沙門釋曇曜，慨前陵廢，欣今載興，故於北臺石窟寺集諸僧眾，譯諸傳經，流通後賢，使法藏住持無絕。
右宋孝武世，元魏沙門釋曇靖於北臺撰。見其文云：東方太山，漢言代嶽，陰陽交代，故云代嶽。於魏世出，只應言魏言，乃曰漢言，不辨時代一妄，太山即此方言，乃以代嶽譯之。兩語相翻，不識梵魏二妄，其例甚多，不可具述，備在兩卷經文舊錄別載。有提謂經一卷，與諸經語同，但靖加足五方、五行，用石糅金，疑成疑耳。今以一卷成者為定。
右五部，二十五卷，宋明帝世，西域沙門吉迦夜，魏言何事，延興二年，為沙門統釋曇曜，於北臺重譯，劉孝摽筆受。見道慧宋齊錄。
右齊武帝世，元魏淮州沙門釋曇辯出。後青州沙門道侍改治，訪無梵本，世多注為疑。見三藏集記及諸別錄。
右三部合八卷，齊梁間南天竺國三藏法師曇摩流支魏云法希於雒陽，為宣武帝譯。沙門道寶筆受。
右梁武帝世天監年中，元魏沙門釋法場，於雒陽出。見沙門法上錄。
十二因緣論、百字論、破外道四宗論右三十九部合一百二十七卷，梁武帝世，北天竺國三藏法師菩提流支魏言道希從魏永平二年，至天平年，其間，凡歷二十餘載，在洛及鄴譯。李廓錄稱：三藏法師房內，婆羅門經論，本可有萬夾，所翻經論，筆受草本滿一間屋。然其慧解與勒那相亞，而神悟聰敏，洞善方言，兼工雜術。嘗坐井口，澡瓶內空，弟子未來，無人汲水，三藏乃操柳枝，聊撝井口，密心誦咒，纔始數遍，泉遂涌上，平至井脣。三藏即缽碗酌用，傍僧見之，並歎為聖法師，曰：斯是術法耳，外國共行，此方不習，乃言是聖。懼惑於世，遂秘雜法云。
右六部，合二十四卷，梁武帝世中，天竺國三藏法師勒那摩提或云婆提魏言寶意，正始五年，來在洛陽殿內譯。初菩提流支助傳，後相爭別譯。沙門僧朗、覺意，侍中崔光等筆受。
右一十部，合一十一卷梁武帝世，北天竺國三藏法師佛陀扇多魏言覺定從正光六年，至元象二年，於洛陽白馬寺及鄴都金華寺譯。元魏鄴都右一十四部，合八十五卷，梁武帝世，東魏南天竺國波羅奈城婆羅門瞿曇般若流支魏言智希從元象初，至興和末，在鄴城譯。時有菩提流支雖復前後，亦同出經，而眾錄目，相傳抄寫，去上菩提及般若。字唯云流支譯，不知是何流支。迄今群錄，交涉相參，謬濫相入，難得詳定，後賢博採，幸願討之。
右三部，七卷，梁武帝世，東魏中天竺優禪尼國王子月婆首那魏言高空於鄴城譯，昉筆受。
右期城郡守揚衒之撰。其序云：三墳五典之說，九流百氏之言，並理在人區，而義非天外。至於一乘二諦之源，六通三達之旨，西域備詳，東土靡記，自項日感夢，滿月流光，陽門飾毫眉之像，涼臺圖紺髮之形，爾來奔競其風遂廣，至於晉室永嘉，唯有寺四十二所。皇魏受圖，光宅嵩洛，篤信彌繁，法教逾盛，王侯貴臣棄象馬如脫屣；庶士豪家，捨資財若遺跡。於是招提擳批，寶塔駢羅京城內凡有一千餘寺並選摘祥異，以注述云。
右梁武帝世，雒陽清信士李廓，魏永平年，奉敕撰。廓通內外學，注述經錄，甚有條貫。
右撿唐前錄云達摩菩提譯，不顯帝代疑故，附此。
元魏將季，其祚分崩，肅宗孝明崇信佛理，太后胡氏親臨國政，一紀之內，天下晏然。及帝之崩，梟鏡相及，爾朱榮死於內殿，吐萬仁擒帝晉陽，高歡承舋，破爾朱於鄴下。宇文接亂，翊平陽於關內，歡乃燒洛宮殿，殄絕帝圖，建號天平，徙都北鄴。一十七載扶翼魏室，梁太清三年，武帝既崩，高歡先殞，世子澄襲，相又殂，魏之靜帝乃禪位於高洋，即相王之第三子也。世族武川，神用卓詭，愚智混跡，賢聖亂倫，建號天保，仍都鄴下，王四瀆之三，統九州之五。誅滅李老，其流出家，道士抗者，敕令深剃，遂斬之。於是並歸佛法，十年之中，佛法大盛，僧二百餘萬，寺出四十千，並通弘護，中興大法，相承六主。二十八年為周所滅，譯人道俗二頭出經論八部，五十三卷，為高齊錄云。
右七部五十二卷，周明帝世，高齊沙門統北天竺烏場國三藏法師那連提耶舍齊言尊稱於鄴城譯。昭玄沙門都瞿曇般若流支長子達摩闍那齊言法智傳語。
右周武帝世，高齊居士萬天懿於鄴城譯。懿元是鮮卑，姓萬俟氏，少而出家，師事婆羅門，甚聰哲，善梵書語，工咒術、醫方，故預翻譯焉。
世襲亂離，魏晉更霸，各陳正朔，互指偽朝。仁義可曰銷聲，德行是稱凋殞，仍自諸代國史唱言：我是彼非。斯則一是一非，一政一虐，都難愜當，誰敢籌之。故北魏以江表為島夷，南晉以河內為獯鬻，周承魏運，魏接晉基，餘則偏王無所依據。而宋齊梁陳之日，自有司存，國亡帝落，遂即從諸筆削，可不然乎？周之先祖宇文覺者，即西魏大丞相黑泰之世子也。泰舉南陽王為魏帝，西遷長安，改衣、幡為皂色，號大統元年。一十八載，改年廢帝，立魏齊王，四年而薨。覺承魏禪，當年被廢。立弟毓為帝，四年而崩。立弟邕為帝，太祖第三子也，開闊大度，統御群小。立十二年，殺叔大冢宰晉國公，護父子十人、大臣六家，改元建德。至三年，內納道士張賓妖佞云，佛法於國不祥，遂滅除之。至建德六年，東平齊國，又殄前代數百年來公私寺塔，掃地除盡，融刮聖容，焚燒經典。八州佛寺出四十千，盡賜王公；三方釋子減三百萬，還歸編戶。帝以為大周一統，天下無事也。志高慮遠，改元宣政，五月而崩。太子贇立，殺齊王父子八人，改元大成。二月，立子衍為太子，禪位與之，改元大象。自號天元皇帝，立四皇后，威儀服飾倍多於古。大象二年五月，天元崩，子衍立，正月一日改元大定。二月，禪位於隋。周凡五帝，二十五年，治於長安，傳譯沙門一十一人，所出經論，天文要等三十二部，合一百四卷，為後周經錄云。
右二部，二十三卷。
魏丞相王，宇文黑泰，興隆釋典，崇重大乘，雖攝萬機，恆闡三寶。第內每常供百法師，尋討經論，講摩訶衍。遂命沙門釋曇顯等依大乘經，撰菩薩藏眾經要及一百二十法門。始從佛性，終至融門。而開講時，即恆宣述，永為常則。以代先舊五時教跡，迄今流行山東江南。雖稱學海，軌儀揩則，更莫是過。乃至香火梵音，禮拜嘆佛，悉是其內，每事徵覈，領綱有據。
右明帝世，波頭摩國三藏律師攘那跋陀羅周言智賢共闍那耶舍，於長安舊城婆伽寺譯。耶舍崛多、闍那崛多等傳譯，沙門智僊筆受。
右武帝世，摩勒國沙門達摩流支周言法希為大冢宰晉蕩公宇文護譯。
右六部一十七卷，武帝世，摩伽陀國三藏禪師闍那耶舍周言藏稱共二弟子耶舍崛多、闍那崛多等，為大冢宰晉蕩公宇文護，於長安舊城四天王寺譯。柱國平陽公侯伏壽為總監撿挍。
右三部八卷，武帝世優婆國三藏法師耶舍崛多、周言稱藏，共小同學闍那崛多，為大冢宰宇文護譯。
右四部合五卷，武帝世，北天竺揵達國三藏法師闍那崛多周言志德於益州，為總管上柱國譙王宇文儉譯，沙門圓明筆受。
右二卷，新州願果寺沙門釋僧勔撰。勔以像代，邪正相參，季俗澆情，易為趍競，未辯真偽，更遞譽毀。今以十八條難撿，三科遣釋，則聖賢皎然，凡俗見矣。其序略云：勔以老子與尹喜西度化胡出家，老子為說經戒，尹喜作佛教化。又稱是鬼谷先生撰，南山四皓注。未善尋者莫不信從，以為口實。異哉！此傳，君子尚不可罔，況貶大聖乎？今誠尋此說，非直人世差錯，假託名字，亦乃言不及義。翻辱老子意者，聖人君子不出。此言將是無識異道誇競佛法，託鬼谷四皓之名，附尹喜傳後，作此異論，用迷凡俗。傳而不習，夫子不許；妄作者凶，老君所誡。此之巨患，增長三塗，宜應純正，救其此失。然教有內外，用生疑似；人有聖賢，多迷本跡。今考挍年月，究尋人世，依內經外典，採摭群達誠言，區別真假，使一覽便見也。
右楊州遷玄寺沙門釋慧善撰。善工毗曇學，以智度論，每引小乘，以證成義善。故依文次第散釋，譬諸星月助朗太陽，猶如眾花繽紛而散。故名散花論也。序略云：著述之體，貴言約而理豐，余頗悉諸。今覶縷者，正由斯轍罕人諳練。是以觸義慇懃，逢文指掌，詳覽君子，想鑑鄙心焉。善太清季上江陵承聖，末入關，在長安舊城崇華寺，柱國冢宰別供養，敷演法勝，迄于壽終，六十餘矣。
右十二卷，武帝世，沙門釋亡名著名。俗姓宗，諱闕殆，南陽人。為梁竟陵王友，曾不婚娶，梁敗出家，改名，止蜀。齊王入京，請將謁帝，以元非沙門欲逼令反俗，并遣少保蜀郡以別書勸諭。報書云：六不可。其後略云：沙門持戒，心口相應。所列六條，若有一誑，生則蒼天厭之，靈神殛之；死則鐵鉗拔之，融銅灌之。仰戴三光，行年六十，不欺暗室，況乃明世，且鄉邑殄喪，宗戚衰亡，貧道何人，獨堪長久？誠得收跡山中，攝心塵外，支養殘命，敦修慧業，此本志也。寄骸精舍，乞食王城，稱力行道，隨緣化物，此次願也。如其不爾，獨處丘壑，安能憒憒，久住閻浮地乎？有集十卷，文多清素，語恆勸善，存質去華，見重於世。
右一部，武帝世，沙門釋靖藹依諸經論撰出。弘贊大乘，光揚像代，錄佛、法、僧事，故云三寶集。藹後厭身，遂自捐命，其捨壽日，遺偈略云：一見身多過，二不能護法，三欲速見佛。早令身自在，法身自在已，在在諸趣中，隨有利益處，護法救眾生。又復業應盡，有為法皆然，三界皆無常，時來不自在，他殺及自死，終歸如是處。智者所不樂，應當如是思，眾緣既運湊，業盡於今日。凡三十餘偈，山壁樹葉，血遍書已，然後捨命。
右一論武帝世，既崇道法，欲齊三教，時俗紛然，異端競作。始以天和四年三月十五日，召集德僧、名儒、道士、文武百官二千餘人。於大殿上，帝昇御筵，身自論義，欲齊三教。至二十日，復集論義，四月十五日，如前集議。到二十五日，司隸大夫甄鸞上笑道論。至五月十日，大集群臣評笑道論，以為不可，即於殿庭，以火焚之。至九月，沙門釋道安慨時俗之昏蒙，遂纂斯二教論，以光至理，有一十二篇，以內外二教為本，道無別教，攝入儒流，易之謙謙，斯其徒也。故外論之本，古昔先王為教主也。仁義五常為教體也。孔丘述之，亦非主也。是以外教之宗，治身治國，盡於身代，餘不有言。內教之本，以佛為教主。除惑入正，為教所歸；諸餘道俗，贊述而已。是以內教之宗，不以身為累本，意存心惑，是稱內也。道教云：天下大患，莫若有身。斯言同儒，故入外攝，故內外二教文理卓明。初，帝重道而輕佛，欲除佛而存道，及覽安論，無以抗之。遂二教俱除，別立通道觀，簡二教諸人達解三教者，置員立學，著衣冠，而登其門焉。餘如續高僧傳。
有梁祚微，禍難自作，魏末大臣侯景，統御河南，因隙奔梁。帝獨建議，納之封為河南王。乘寵亂階，遂陷梁室；經於兩載，乃稱尊號。梁湘東王先在荊峽，使大將王僧辯、陳霸先等，往平金陵。曾未旋踵，湘東為西魏所滅，僧辯為霸先所殺，擁兵稱王，都於金陵，以姓為國。其先吳興長城人，代為甲族，形器異倫，長九尺二寸，鬚長三尺，垂手過膝，神明高放，眾所推重。及臨大寶，復故梁基，舊建業都七百餘寺，侯景焚爇餘者無幾。陳祖興祚，皆備修補，翻譯新經，講通舊論，不謝前軌。自創國太平元年，至降主叔寶，禎明三年，合五帝，三十三年。其二十四年，與周同政，其九年與隋同政，所降之年，即隋開皇九年也。傳譯道俗三人，所出經、傳、論、疏等，合五十部，總二百四十七卷為陳朝經錄云。
右四十八部，合二百三十二卷，周武帝世，西天竺優禪尼國三藏法師拘那羅陀，陳言親依，又別云真諦起陳氏，永定元年丙子，至太建初己丑，凡十四年，既懷道遊，方隨所在便譯。並見曹毗三藏歷傳云。闍梨太建元年正月十一日午時遷化，年七十一。遺文並付神足弟子智休，領受三藏寺沙門法海，來集闍梨文本已成部軸，云闍梨外國經論，並是多羅樹葉書，凡有二百四十縛。若依陳紙墨翻，應得二萬餘卷，今之所譯，止是數縛多羅葉書，已得六百餘卷。通及梁代減三百卷，是知佛法大海不可思議。其梵本華嚴、涅槃、金光明將來，建康已外，多在嶺南廣州，制旨、王園二寺，冀不思議弘法大士，將來共尋，庶令法燈傳照，不隱輝於海隅。
右周武世，月婆首那者，生知俊朗，自魏達齊，之梁逮陳，世學佛經，尤精義理，洞曉音韻，兼善方言。那先在鄴，齊受魏禪，諸有蕃客，去留任情。那請還鄉，路經江左，因爾遂被梁武帝留，敕總監知外國使命。太清二年，忽過于闐，婆羅門僧求那跋陀陳言德賢有勝天王般若梵本，那因祈請，乞願弘宣。求那跋陀嘉其雅操，壑然授與。那得保持以為希遇，屬侯景亂，未暇及翻，攜負西東，諷持供養。到陳天嘉乙酉之歲，始於江州興業伽藍，方果譯出。沙門智昕筆受陳文，凡六十日。江州刺史儀同黃法氍為檀越，僧正沙門釋慧恭，三學德僧監掌始末，具經後序。不廣煩述，那雖一身，而備經涉歷，魏、齊、梁、陳相繼宣譯。
右周武扶南國沙門須菩提陳言善吉於揚都城內至敬寺，為陳主譯。見一乘寺藏眾經目錄。
天命有隋膺斯五運，帝圖榮祐宅此九州。所以誕育之初，神光洞發；君臨已後，靈瑞競臻。故使天兆龜文，水浮五色；地開泉醴，山響萬年；雲慶露甘，珠明石變；聾聞瞽視，瘖語躄行。禽獸見非常之祥；草木呈難紀之瑞。是知昔聞七寶匪局金輪，今則神異四時偏和玉燭。往以赤若之歲，黃屋馭宸，土制水行，興廢毀之。佛日火乘木運，啟嘉號於開皇。高祖以周靖帝大定二年，黃龍降於舊地，卿雲見於城上。二月十三日，周以帝祚，歸禪在隋，景命既臨，服黃替皂，廢周六官，依漢五省，佛日還曜，法水潛通。其冬有前周沙門，齎西域梵文二百餘部，膺期而至，下敕所司訪人令譯。開皇二年仲春之月，便就翻傳。季夏詔曰：殷之五遷，恐民盡死，是則以吉凶之土，制短長之命，謀新去故，如農望秋。龍首之山，川原秀麗，卉木滋阜，宜建都邑，定鼎之基，永固無窮之業，在茲可城。城曰大興城，殿曰大興殿，門曰大興門，縣曰大興縣，園曰大興園，寺曰大興善寺。三寶慈化，自此而興；萬國仁風，緣斯遠大。伽藍鬱峙，法宇交臨，開士肩聯，信心接踵。及仁壽啟號，寶塔是興，百有餘州皆陳靈應。于斯時也，四海靜浪，九服無塵，大度僧尼將三十萬，崇緝寺宇向有五千，翻譯道俗十有九人，所出經部垂五百卷。煬帝嗣錄，卜宅東都，仍於洛濱上林園，置翻經館，四事供養，無乏歲時。翻度新經，備如別錄，今總一朝兩代三十七年，道俗二十餘人，所出經、論、傳法等，合九十部，五百一十五卷，結為前隋傳錄如左。
右一部元魏世，婆羅門優婆塞瞿曇般若流支長子達摩般若隋言法智，門世已來，相傳翻譯。高齊之季，為昭玄都，齊國既平，佛法同毀，智因僧職，轉任俗官，再授洋州、洋川郡守。大隋受禪，梵牒即來，敕召智還，使掌參譯，於大興善寺翻出。智既妙善隋梵二言，執本自翻，無勞傳語，大興善寺沙門成都釋智鉉筆受，文詞詮序義理，日嚴寺沙門趙郡釋彥琮制序。
右二部，北天竺烏場國三藏法師毗尼多流支隋言滅喜既不遠五百由旬，振錫巡方，來觀盛化，至止，便於大興善寺譯出。給事李道寶、般若流支次子曇皮二人傳語，大興善沙門釋法纂筆受為隋言并整文義。沙門彥琮並制序。
右八部，二十八卷，北天竺烏場國三藏法師，高齊昭玄統，那連提耶舍隋言尊稱譯。舍少出家，五天遊四，大小諸國經六十餘，但是釋迦勝跡處所，無不必踐，既窮南海，還反北天。復之茹茹，逢彼國破，因入鄴都，正值文宣，時始四十，舍之骨梗，頗異等倫，緣是文宣偏所待遇，籍甚既著理此統焉。時亦出經論備齊世錄，齊被周滅，仍憩漳濱。開皇元年，新經至止，敕使追召，二年七月，傳送到京，見勞慇懃，即敕安處大興善寺，給以上供為法重人。其年季冬，就于翻譯，沙門僧琛、明芬、給事李道寶、學士曇皮等僧俗四人，更遞度語，京城大德，昭玄統沙門曇延，昭玄都大興善寺主沙門靈藏等二十餘德，監掌始末，至五年十月，勘挍訖了，舍九十餘矣。至九年而卒。有別傳，所譯之經，並沙門彥琮製序。
右招提寺沙門釋僧就，開皇六年新合。長房錄云：就少出家，專寶坊學，依如梵本。此大集經凡十萬偈，若具足出，可三百卷，見今譯經崛多三藏口每說云：于闐東南二千餘里，有遮拘迦國，彼王純信敬重大乘，諸國名僧入其境者，並皆試練。若小乘學，即遣不留，摩訶衍人請停供養，王宮自有摩訶般若、大集、華嚴三部大經，並十萬偈，王躬受持親執鍵鑰，轉讀則開，香花供養。又道場內，種種莊嚴，眾寶備具，普懸諸雜，時非時果，誘諸小王，令入禮拜。
彼土又稱：此國東南二十餘里，有山甚險，其內安置大集、華嚴、方等、寶積、楞伽、方廣、舍利弗陀羅尼、華聚陀羅尼、都薩羅藏、摩訶般若、八部般若、大雲經等凡十二部，皆十萬偈，國法相傳，防護守視。兼云：有三滅定羅漢，在彼山窟，寂禪冥衛，半月、一月或有僧往山，為羅漢淨髮。信哉神力，固當實焉。鬚髮剃還生，入滅定不動，難思議福地，獲此寶任持所冀。今來明王睿主種賢紹聖，弘法化君寫以宣流，所統之內聞善尚傳。故因敘載，然去聖將遠，凡識漸昏，不能總持，隨分撮寫。致來梵本，部夾弗全，略至略翻，廣來廣譯。緣是前哲支曇所翻及羅什所出，或二十七或復三十，或三十一，卷軸匪定，就既宣楊，每恆嗟嘆，及睹耶舍高齊之世，出月藏經一十二卷。至今開皇復屬耶舍譯日藏經一十五卷，既並大集本舊品，內誠欣躍，即依合之，成六十軸。就雖附入，未善精比，有大興善寺沙門洪慶者，識度淵明，奉為皇后，撿挍抄寫眾經兩藏，遂更正就所合，名題甚為整頓。又今見翻其聞尚有是大集分，略最都訖，應滿百卷。於本梵文三分將一，且夫土石末為細塵，無自持之力，及其結為坤阜，有生載之功，況條離株希盛榮，流捨源求廣潤，而可得乎？我隋皇帝之挺生也，應天時，順地理，九州離隔出三百年，十萬偈分將踰千祀，散經還聚，聚光大集之文，別壤遂通，通顯大興之國，非夫位握金輪化弘方等，先皇前帝開疆闡法，其孰並斯焉！
右三十七部，合一百七十六卷，北天竺犍達國三藏法師闍那崛多隋言至德，又云佛德周明帝世武成年初，共同學耶舍崛多，隨本師至摩伽陀國三藏禪師闍那耶舍，齎經入國。師徒同學，悉習方言二十餘年，崛多最善。周世在京，及往蜀地，隨處並皆宣譯新經。或接先闕，文義咸允。時遭魔難，世迫王威，建德三年逢毀二教，夏之七眾俱俗一衣。崛多師徒亦被誘逼，既元結契，捐命遊方，弗憚苦辛，弘化為業；值法陵滅，遂爽本心，既是梵人，不從華服；秉古志節，乞求返邦；國家依聽，以禮放遣。我脂那者，實是閻浮之陸海也。為諸遐裔，殊服異形咸所奔湊，其非樂土，寧感致斯？慕化而來，來者容納；思鄉欲去，去者不違。還向北天，路經突厥，遇值中面，他缽可汗，慇重請留，因往復日。周有成壞，勞師去還；此無廢興，幸安意住。資給供養，當使稱心。遂爾併停，十有餘載，師及同學，悉彼先殂，唯多獨在。時屬相州沙門寶暹、道邃、智周、僧威、法寶、僧曇、智照、僧律等十有一人，以齊武平六年，相結西遊，往還七載。凡得梵經二百六十部，迴到突厥，聞周滅齊，併毀佛法，進無所歸，退則不可。遷延彼國，遂逢志德，如渴值飲，若暗遇明，仍共尋閱。所得新經，請翻名題，勘舊錄目，頻覺巧便，有殊前人。律等內誠，各私慶幸；獲寶遇匠，得不虛行；同誓焚香，共契宣譯。大隋受禪，佛法即興，周等齎經，先來應運。開皇元年季冬屆止，敕旨付司，訪人令翻。崛多四年，方果入國，處處興善，將事弘宣。五年敕旨，即令崛多，共婆羅門沙門若那竭多，開府高恭恭、息都督天奴、和仁、又婆羅毗舍達等道俗六人，令於內史，內省翻梵古書及乾文等。于時，廣濟寺唯獨耶舍一人，舍譯經至七年，別敕崛多便兼，翻經兩頭來往，到十二年，翻書訖了，合得二百餘卷，進畢。爾時，耶舍先已終亡，仍敕崛多，專主翻譯，仍移法席，就大興善，更召婆羅門沙門達摩笈多并遣高天奴、高和仁兄弟等同翻。又增置十大德沙門僧休、法粲、法經、慧藏、洪遵、慧遠、法纂、僧暉、明穆、曇遷等監掌始末，銓定指歸，其十四部，本行集經七十六卷，並是餘處十一年前崛多自翻，沙門彥琮製序，皆是其十七部。法炬等八十九卷，十二年來在大興善寺禪堂內出，沙門笈多高天奴兄弟等助，沙門明穆、沙門彥琮重對梵本，再更覆勘，整理文義，其外尚有九十餘部見在。續翻訖，隨附錄，仰惟如來金口所唱，異類各蒙悟解，譬如日月耀天，迦葉、阿難親承梵音，結集布乎皮牒，猶如炬燭朗夜。後漢迄今，國俗殊別，宣譯著在文言，狀如螢燈照室。所冀石火之繼太陽，以影傳光。津液法流，露潤含識，庶無斷絕。若論真偽本末，可得同年而比挍哉。
右六部經十一卷，亦是崛多、笈多二師於興善續出。長房錄闕名，今搜現入藏經有之，故附此第。
右三部，合四十三卷，相州前定國寺沙門釋法上撰。上戒山崇峻，慧海幽深，德可軌人，威能肅物。故魏、齊世歷為統都，所部僧尼減三百萬。而上綱紀將四十年，當文宣時，盛弘釋典，上總擔荷，並得緝諧，內外闡揚，黑白咸允，非斯柱石，孰此棟梁？景行既彰，逸響遐被，致高句麗國大承相王高德乃深懷正信，崇重大乘，欲以釋風被之海曲。然莫測法教始末緣由，自西徂東年世帝代，故從彼國件錄事條，遣僧義淵，乘帆向鄴，啟發未聞事條。略云：釋迦文佛入涅槃來，至今幾年？又在天竺經歷幾年，方到漢地？初到何帝，年號是何？又齊、陳國佛法誰先？從爾至今歷幾年帝？請乞具注，其十地、智度、地持、金剛般若等諸論本誰述作？著論緣起，靈瑞所由，有傳紀不？謹錄諮審，垂為釋疑。上答：佛以姬周，昭王二十四年甲寅歲生，十九出家，三十成道。當穆王二十四年癸未之歲，穆王聞西方有化人出，便即西入而竟不還。以此為驗，四十九年在世。滅度已來，至今齊世武平七年丙申，凡一千四百六十五年。後漢明帝永平十年，經法初來，魏晉相傳至今，孫權赤烏年，康僧會適吳，方弘教法。地持是阿僧佉比丘，從彌勒菩薩受得其本。晉安帝隆安年，曇無讖為河西王沮渠蒙遜譯。摩訶衍論，龍樹菩薩造。晉隆安年，鳩摩什婆至長安，為姚興譯。十地論、金剛般若論並是僧佉弟婆藪槃豆造。至後魏宣武帝時，三藏法師菩提留支始翻。上答指訂由緣甚廣，今略舉要，以示異同。而上所服素納袈裟，一缽三衣外，更無聚積，諸受請供，感世利財。起一山寺，名為合水，山之極頂，造彌勒堂，常願往生，覲睹彌勒，四事供養百五十僧。齊破法湮，山寺弗毀，上私隱俗，習業如常，常願殘年見三寶。復更一頂禮慈氏如來，業行既專，精誠感徹，心如注石。遂屬開皇，至尊龍飛，佛日還照，上果情願力疾服袈裟，弟子扛輿昇山寺頂，合掌三禮彌勒世尊，右繞三周訖，還山下，奄然而卒，九十餘矣。
右八部合三十卷，相州大慈寺沙門釋靈裕撰。裕即道憑法師之弟子也。軌師德量，善守律儀，慧解鉤深，見聞泓博，兼內外學，為道俗歸，性愛傳燈，情存著述，可謂篤識高行沙門也。觀裕安民，陶神因果，意存宣通無上法寶。開皇十年，追入見訖，辭帝東返，十一年春厚禮放之。
右二部四十卷，真寂寺沙門釋信行撰。行魏人，少而落䰂，博綜群經，薀獨見之明，顯高蹈之跡。與先舊德解行弗同，不全聲聞，兼菩薩行，捨二百五十戒，居大僧下，在沙彌上。門徒悉行方等結淨，頭陀乞食，日止一餐。在道路行，無問男女，率皆禮拜，欲似法華，常不輕行。此亦萬衢之一術也。但人愛同惡異，緣之時復致譏此錄，誠並引經論正文，而其外題無定准的。雖曰對根，起行幽隱，指體摽搒，於事少微，來哲儻詳，幸知有據。開皇二十年，敕斷不聽行，相同箴勖，然其屬流廣海陸高之。
右開皇十四年，大興善寺沙門釋法經等二十大德奉敕撰。揚化寺沙門明穆區域條分，指蹤紘絡。日嚴寺沙門彥琮覶縷緝維，考挍同異。故表略云：總計眾經，合有二千五十七部，五千三百一十二卷。凡為七軸，但法經等既未盡，三國經本，挍驗同異。今唯且據十餘家錄，聊簡可否，總摽綱紀，位為九錄，區分品類，有四十二分，九初，六錄，四十六分。略示經律三藏大小之殊，粗顯譯傳是非真偽之別。後之三錄集傳、記、注。前三分者，並是西域賢聖所撰，以非三藏正經故為別錄。後之三分，並是此方名德所修，雖不類西域所製，莫非毗贊正經，發明宗教，光輝開進後學，故兼載焉。
右一部，大興善寺沙門釋寶貴開皇十七年合。貴即周世，道安神足，翫閱群典，見昔晉世沙門支敏度合兩支、兩竺、一白五家首楞嚴五本為一部作八卷。又合一支、兩竺三家維摩三本為一部作五卷。今沙門僧就又合二讖、羅什、耶舍四家大集四本為一部作六十卷。諸此合經，文義宛具，斯既先哲遺蹤，貴遂依承以為規矩。而金光明見有三本，初曇無讖譯四卷，其次崛多譯為五卷，又真諦譯復為七卷。其序果云：曇無讖法師稱金光明經篇品闕漏，每尋文揣義，謂此說有徵，而讎挍無指，永懷寐寤。梁武皇帝愍三趣之輪迴，悼四生之漂沒，汎寶舟以救溺，秉慧炬以照迷。大同年中，敕遣直後張汜等送扶南，獻使反國，仍請名僧及大乘諸論雜華經等。彼國乃屈西天竺優禪尼國三藏法師波羅末陀梁言真諦并齎經論恭膺帝旨。法師遊歷諸國故，在扶南，風神爽悟，悠然自遠，群藏淵部，罔不硏究。太清元年始至京邑，引見殿內，武帝躬申頂禮，於寶雲殿供養。欲翻經論，寇羯憑陵，大法斯舛。國難夷謐，沙門僧隱，始得諮稟法師譯經，經目果闕三身分別業障滅陀羅尼最淨地依空滿願等四品，全別成為七卷。今新來經二百六十部內，其閒復有銀主陀羅尼品及囑累品，更請崛多三藏出，沙門彥琮重覆挍勘，故貴今合分為八卷。品部究足始自乎斯，文號經王義，稱深妙，願言幽顯，頂戴護持。
右大興善寺沙門釋僧粲撰。俗姓孫氏，陳留人。少出家，尚遊學，江河南北靡所不經，關隴西東觸處皆履，涉歷三國，備齊、陳、周。諸有法筵無不必踐，工難問，善博尋，今為二十五眾，第一摩訶衍匠。故著斯論，光贊大乘十種者：一無障礙，二者平等，三逆，四順，五接，六挫，七迷，八夢，九相即，十中道。引經論成文證據，甚有軌轍，亦初學者巧方便門也。
右一部，大興善寺沙門成都釋僧琨集。琨即周世釋亡名之弟子。俗緣鄭氏，性沈審，善音聲。今為二十五眾教讀經法主，搜括群經，卷部連比，惟諸雜論篇軸參差，引經說云：欲知智者意，廣讀諸異論。緣是採摭，先聖後賢所撰諸論，集為一部，稱曰論場。譬世園場，則五果百穀，戲場則歌舞音聲，戰場則牟甲兵仗，道場則幡花寶蓋，種種莊嚴。今此論場譬同於彼，無事不有，披帙一閱，俱覽百家，自利、利人，物我同益者也。
右六部，凡四十餘卷。滄州逸沙門釋道正所撰。正頭陀為業，不隸名貫，悼時俗聲說。故撰茲行門，廣採群典，布列名目。開皇中入京，僕射高穎重之。為建法筵，談述行體，名德患其切教不許流布，正遂逃越人世，埋名塵俗，不測其終。後收其遺文，恨相知之遠矣。
右六部，合十卷，日嚴寺沙門釋彥琮撰。琮俗緣李氏，趙郡柏仁人，世號衣冠，門稱甲族。少而通敏，才藻內融，識洞幽微，情同水鏡，遇物便曉，事罕再詳。其論傳辭，並皆精洽。通極者，破世諸儒，不信因果，執於教跡，好生異端。此論所宗佛理為極。辯教者，明釋教宣真，孔教弘俗，論老子教不異俗儒，靈寶等經則非儒攝。通學者，勸誘世人遍師孔、釋，令知外內備識俗、真。善知識者，是大因緣，登聖越凡，不因知識，無由達到。此勸於人廣結知友，若善財焉。
右四部，合二十七卷，舍衛寺沙門釋慧影撰。影俗緣江氏，巴西人，周世智度論師釋道安義解之神趾，傳燈注水，繼踵法輪，述而不作，弘摩訶衍，亦為二十五眾主。潛形寺宇，汎志慧流，跡罕人間，情多物外，文鋒出口，理窟入神。觀夫論興，厥意可睹，傷學論者，為除謗法之愆，存廢為防奸求之意，厭修令人改過服道者也。
右一部撿錄無目，經首題云：菩提登在外國譯，似近代出，今諸藏內，並寫流傳，而廣州有一僧，行塔懺法，以皮作二枚怗子，一書善字，一書惡字，令人擲之得善者好，得惡者不好。又行自撲法，以為滅罪，而男女合雜。青州亦有一居士，同行此法。開皇十三年，有人告廣州官司，云是其妖。官司推問，其人引證云：塔懺法依占察經，自撲法依諸經中五體投地，如太山崩。廣州司馬郭誼來向岐州，具狀聞奏，有敕不信占察經道理，令內史侍郎李元操共郭誼，就寶昌寺問諸大德沙門。法經等報云：占察經目錄無名及譯處，塔懺法與眾經復異，不可依行。下敕云：諸如此者不須流行。
右一部，相州秀才儒林郎侯君素，奉隋文敕撰。素名白，神思卓詭，博綜玄儒，常居宰伯之右，以問幽極之略。故著茲傳，用悟士俗。
右一部，晉王府祭酒徐同卿，以為儒教，亦有三世因果之義，但以文言隱密，理致幽微，先賢由來未所辯立。卿今備引經史正文，會通運命，歸於因果，意欲發顯儒教旨宗，助佛宣揚，導達群品，咸奔一趣，斯蓋博識能洞此玄云。
右一部翻經學士涇陽劉憑撰。憑內外學，數術偏工，每以前代翻經，筭數比挍，術法頗有不同，故為斯演。其序略云：世之道藝有淺有深，人之稟學有疏有密。故尋筭之用也，則兼該大衍。其不思也，則致惑三隅。然華、夏數法，自有三等之差；天竺所陳，何無異端之例？然先譯經，並以大千稱為百億，言一由旬為四十里，依諸筭計悉不相合。竊疑翻傳之日，彼此異音；指麾之際，於斯取失。故錄眾經筭數之法，與華、夏相參，十十變之，傍通對衍。庶擬翻譯之次執而辯惑，既參經語，故附此錄。
右一部翻經學士成都費長房所撰。房本出家，周廢僧侶，及隋興復，仍習白衣。時預參傳，筆受詞義，以歷代群錄多唯編經。至於佛僧紀述蓋寡，乃撰三寶履歷帝年，始自周莊、魯莊，至於開皇末歲，首列甲子，傍列眾經翻譯時代，附見綸綜。今所集錄，據而本之。至於入藏，瓦玉相謬，得在繁富，失在覈通，非無憑准，未可偏削。
右一部開皇十五年，文帝敕令有司撰。初即依位，辯而出之，奏聞在內，隋祖敬重教法，無時可忘，所以自始登極，終及大行，每日臨朝，於御床前，置列高座二所，一置經師令轉大乘，二置大德三人通三藏者。帝目覽萬機，耳聆聲教，纔有喜怒，經師潛默。帝曰：師何默耶？僧曰：見陛下責人，不敢轉讀。帝曰：但讀。此臨御億兆，喜怒尋常，不足致怪，乃是俗事，何關佛法？樂聞佛言，不敢違背，意願常聞耳。於經有疑，隨藏問決，致有約文、法式、統明三學，條列有序，聞于時俗。
右前經論四十六卷，北天竺烏場國三藏達摩崛多隋言法藏不遠鄉國，來儀帝京，開皇仁壽並參傳譯。于時，崛多控權令望居最，傳度梵隋，時惟稱美，至於深義，莫不反啟。斯人而容範滔，然無涉世路，所以傳譯聲望抑己揚人。仁壽之末，崛多以緣他事流擯東越。笈多乘機專掌傳譯。大業三年，東都伊始，煬帝於洛水南汭天津橋左，置上林園，立翻經館，遂移京師舊侶於新邑翻經，笈多相從，羈縻而已。余以大業十年，躬至其館，時琮師已往則上猶存，落漠風猷，綴旒誰賞，尋爾離亂，宗師殄絕，悲哉！
福田論、僧官論、西域志十卷右諸論，並沙門釋彥琮所撰。琮名顯兩代，參譯二朝。東都立館，掌錄經典，煬帝著令僧拜俗官，琮不忍此，著論陳列，前引東晉慧遠沙門不敬王者，後解維摩、法華權宜非是化體，廣陳出處之跡，嚴陵周黨之徒，高豎三寶之儀，崇尚歸敬之本。文極該贍，衢路顯然。近者龍朔之元，下詔令尋此議，京官太半互有異同，余以論示毀謗攸息，錄狀聞奏，下敕罷之。
右件論文翻經沙門釋明則所撰。則本冀人，生知挺秀，文彩之盛聞于鄉曲。初未之齒也，及製覺觀寺碑，楚公楊素見而重之，追入京室預參傳譯，述作銘、頌、論、序等，備于別集。
右翻經沙門行矩所撰。矩即彥琮之猶子也。然以家風梵學，故之此任。後召翻經，不久終世，不成其器云。
聖人利見，應籙在期，隋煬末齡，天地同閉。鴟張鵲起，蟻結蛇盤，人不聊生，物無寧止。皇唐勃舉，義動天心，四海廓清，三寶雲搆，爰初武德之祀，迄今龍朔之元，天下大同四十餘載。高祖創基定業，太宗廓靜方維，今上垂拱巖廊，方享無窮之祚。度僧立寺，廣事弘持，翻譯新經，備諸史錄，總撮略此，隨緣廣之，將用傳布，未聞龜鏡今古。然則皇運之始，天步猶難。薛舉起兵於豳岐，王充擁甲於河洛。東西引寇，各擅威雄，自餘偏裨，蜂飛蝟峙，國家守本，銳意誅除。至於佛理，彌隆顧及。故高祖一代，仍舊尊崇。至於翻譯，未遑銓品，貞觀之始，兵荐猶存。玁狁飲馬於渭涇，關輔寄食於樊汴，螟螣布野，穀洛侵宮。文帝解網思政，日旰忘食，瞻言寺塔，務事經營。所以四方壁壘，咸置伽藍立碑表德以光帝業及天下清平，思弘仁教，乃捨舊宅為興聖寺，為先妣立弘福寺，為東宮立慈恩寺。於昭陵立瑤臺寺，躬幸弘福，手製疏文，垂泣對於僧徒，優言陳於肅敬。每下明敕監造有司，經像締搆，畢存精妙。至於老宗鮮聞褒顯，時有波頗梵僧，帝所尊重。延入內殿，優問頻仍，翻度新文，天府供給。今上之嗣位也，信重逾隆，先皇別宮咸捨為寺，傳度法本，更甚由來。有沙門玄奘，觀方遊國還返帝京，二帝欽承，徵入宮闕，為制教序布所譯經，官供豐華，于今不絕。故爰初貞觀迄，於龍朔之年，三十餘祀，傳經道俗沙門，唐梵略有一十餘人，綴文筆受，備如下列。所出經、論、記、傳、行法等，合一百餘部，一千五百餘卷，結為皇朝內典經錄。流之遠代，永作揩摸，同軌光揚，長存不朽。冀將來明哲乘此續修，述三寶之神功，遍忍土而施化；弘千佛之成教，歷賢劫而無窮焉。
右三部，三十八卷，西天竺國沙門波羅頗蜜多唐言先智以貞觀初年，齎梵葉本，至止京輦，奏聞，乃敕左僕射房玄齡、太府卿蕭璟、給事杜正倫監護翻譯。又選京邑大德沙門玄摸度語，沙門慧賾、慧淨、法琳綴文。沙門慧乘、慧朗、智首，曇藏、僧珍、靈佳、慧明、法常、僧辯等證義。于斯時也，大集梵文，將事廣傳，陶津後代，而恨語由唐化弘匠，不行致使梵寶無由分布，故十載之譯三部獻功，可悲深矣。
右十部，一十二卷，延興寺沙門釋玄琬所撰。琬道行純深，慧學該洽，道俗所依，像末城塹，以德聲高被徵為皇太子戒師。晚以年尊，腳疾乘輿而入內禁，太宗隆重文德深敬說法，誘導上帝稱善。王臣百辟莫不奉其戒，誥然其弘護居心誘進成務，所以著論多門，意存開化為本。又以法流東漸，三被誅殘，雖後鳩拾，不無紕紊。琬欲澄一文義，該貫後賢，乃集達解名德三十餘人，親面綜括，披尋詞理，經延歲序，方乃究竟，即寫淨本以為法寶正則。故方隅道俗欲寫藏經，皆就傳本，以為揩准。斯亦後代之僧傑，故能振此遺基。
右二部一十卷，終南山龍田寺沙門釋法琳所造。琳本住荊楚，少參名匠，宗猷教義，達解玄儒。遊不擇方，護法為任。往以武德之始，法門否塞，飾詐之儔，過聞天聽。太史令傅弈乘便舉隙，奏上誹毀事，一十餘條，意存退僧貶佛。道士李少卿又上十異九迷論，道士劉進喜又上顯正論，皆塵黷佛法無取。於時，京邑諸僧亦有抗論者，皆無可尚。於是釋教蒙塵，道俗同恥，琳不忍其誣，惘乃著論，以禦之。廣引孔、老敬佛之文，多陳王臣重法之事，作論既成，時俗競寫。有道士秦英，扇動宮儲，以琳著論，訕毀祖禰。文帝大怒，追琳辯對，前後重沓，愜附聖心，末後對云：所著破邪、辯正，皆與文籍扶同，一字有虧，任從斧鉞。陛下若順忠順正，琳則不損一毛；陛下若刑濫無辜，琳則有伏尸之痛。云云。帝不罪，放于益部為僧，在道終歿，諸有別集三十餘卷。秦英竟以虛詐伏誅，劉李傅氏相從化往。故其遺文往行，可為萬代宗轄云。
右四部，一十餘卷，京師紀國寺沙門釋慧淨所撰。淨本趙人，俗緣房氏，即隋國子博士徽遠之猶子也。神慧摽舉，有聲京國，談述餘論，淩轢後賢。每以士俗諸儒沈迷執業，輕侮僧儔，以文自擁，淨乃著釋疑論，以曉業緣，集詩英華，以知僧中不可輕惘。爾後文府雄伯皆造法筵，重其機鑑朗拔，欣其慧悟清峻。左僕射房玄齡，引為家僧，春宮以下資其理義，多遊內禁，對論李宗，列辟解頤。皇儲欽敬，下令徵延為普光寺主，仍知紀國寺上座，淨當斯榮幸，兩以居之。所著諸經莊嚴、雜心、俱舍等論疏，百有餘卷，故不備載。
右件論，貞觀初年，門下典儀李師政之所作也。政家上黨，學識攸歸，少翫大方，長遂通洽。每與諸朝士，共談玄奧，多陷名相，以佛宗為虛誕，同迷緣業，以聖理為捫虛，政乃著論三篇。初明顯正，喻傅氏之讒誹；中明運業，曉今古之迷濫；後述因果，辯成報之非謬。文極該要，統史籍之前言；義寔明冠，拔沈冥之滯結。
右二論一十三卷，京師西明寺沙門釋法雲所造。雲本絳人，少遊玄肆。又居定室，亟動神機，雖不廣閱經書，歷眼玄知旨趣。每見俗流邪論，均三教於一宗；商略皇王，混政道於時俗。遂搜採名理，討覈玄儒，著茲二論，開道悟俗。
右諸注解儀贊傳記，一十八部，一百一十餘卷，終南山沙門釋道宣所撰。宣少尋教相，長慕尋師，關之東西，河之南北，追訪賢友，無憚苦辛。貞觀末年方事修緝，所列如右，遺失不無，意存毗贊故也。
已上二十八部大乘經。
已下單卷。
已上二經小乘。
右大小乘經論，六十七部，一千三百四十四卷，京師大慈恩寺沙門釋玄奘奉詔譯。奘本穎川，俗緣陳氏。小年出家，師無遠近。以貞觀三年，出觀釋化。五竺、八河備經歷覽，名德、勝地訪無不逮，大獲梵本，旋途帝城。以貞觀十九年，躬謁文帝，異倫禮接，仍敕名德沙門二十餘人助緝文句。初在弘福翻經，公給資什。沙門靈閏等證義，沙門行友等綴文，沙門辯機等執筆。及慈恩創置，又移於彼，參譯紛綸，未遑條列。帝乃延內禁，并幸南北山宮，面敘玄理，極展誠敬。天命有終，日月奄曜，奘還京寺，如常傳譯。後以緣故，徒住玉華宮，供給仍不爽前及故。始自弘福，今迄北宮，一十八載，傳度法本雖非超挺，然不墜譯功，庶後之明識，因斯重復塵廣也。
右二部，京師弘福寺沙門釋彥琮以宇內塔寺，靈相極多，足感人心。開洽誠信，江表梁室，著記十卷。東都後魏亦流五軸，而渭陰帝里名寺勝塔，獨亡述紀。琮憤斯事，創就纂結，文寔鋪發，事亦典據，有宗轄焉。
右一部，京師大慈恩寺沙門釋玄應所造。應博學字書，統通林苑，周涉古今，括究儒釋。昔高齊沙門釋道慧為一切經音，不顯名目，但明字類，及至臨機，搜訪多惑。應憤斯事，遂作此音，徵覈本據，務存實錄，即萬代之師宗，亦當朝之難隅也。恨敘綴纔了，未及覆疏，遂從物故，惜哉！
右七部，百三十一卷，京師西明寺沙門釋玄惲所撰。惲本名世道，律學高與慕重前良，綴緝為務，兼有鈔疏，注解眾經，人代即目，略敘如右。
右二部，普光寺僧釋玄範所撰。範少染大方，資學名匠，立履清曠，不群庸小，專門彊學，出自天心，弘贊正理，開明道俗。有別集二十卷，序其神用。
序曰：所言大乘藏者，謂諸佛大人之用心也。教本無相，理趣無緣，統群有而出重昏，拔心因而靜煩妄，斯其致也。故經云：言語道斷，心行處滅，強以名相，用顯筌蹄。故能聲滿天下，而無滯於有空；形充法界，而超挺於情境。既亡於彼此，何小大之可乘？隨機適化，示緣相之殊，計試論教，主義顯三焉。法佛常住，寄量揆於寂光；應身假相，託質形於藏海。蓮座啟於千葉，隨葉各現億輪，隨輪百億開化，化佛乘機而現。是以三身離合，二諦有空，逐情量而抑揚，赴前緣而隱顯。討其本也，終歸本元。試論教體，則方等一乘，因緣方便在物成務。故三篋九藏，摠理義之奧區；十二八萬，該相見之玄致。如雲則原隰俱覆；等雨則高下同霑。任根葉而增榮；逐花果而光茂。故文云：汝等所行是菩薩道。即其證也。惑開五住，別利鈍之根源；智分六位，顯行解之明昧；戒經六聚，齊輕重而護持；定攝有空，等深淺而流觀；慧該真俗，統凡聖而通明；既號種智，無境而不知；獨稱大聖，無相而不達；積空為量，無生不在化門；大地為籌，無時而不度物。約緣極廣梗，概若斯，通曰大乘，無教不攝，據此而敘，無別小乘。是知大能攝小，如海之納百川；小不容大，若庭不遊龍象。自經流東夏，斯教極弘，全部多闕，別品、題、錄、譯人隨本，因而附之。致使正宗，前後重沓。故天竺大乘類例而結，分為十二，各十萬偈。西沮渠國，備有本文，如別所陳，可自披閱。且如華嚴，見翻三萬餘頌，覈論本部，二分尚遺，自餘十一，居然大缺，而群錄編次，別顯單、重，討論事義，紛綸難紀。故般若大品十有餘翻，乃以大品為初、單，道行為重、貳，強分前後，致失宗途。今依本經，單複次列，提頓綱維，品目斯備，仍述譯人存亡時代，庶使尋覽之者，知本末之有歸焉。故始自後漢，至於皇運龍朔之元，一十八代，六百餘祀，摠有四百九十八部，二千三百六十三卷，以為大乘菩薩藏攝。餘有別生、疑偽、注述之流，各體化源，無非毗贊，自依別錄，不濫真乘，然則遺逸極多，無由獲本，庶有同舟，補斯漏闕云爾。
東晉義煕年，佛陀跋陀羅於楊都譯。
西晉元康年，竺法護別譯。
西晉元康年，竺法護別譯。
元魏正始年，曇摩流支別譯。
後秦弘始年，羅什共佛陀耶舍譯。
西晉元康年，竺法護譯。
西秦，堅公譯。群錄又云安法賢譯。
西晉，竺法護譯。
吳黃武年，支謙譯。
後漢，支讖別譯。
右一十一經並華嚴經別品殊譯。
逍遙園譯。
西晉元康年，無羅叉等於陳留譯。
吳時支謙黃武年譯。
右九經並大品般若之同本別譯。
宋元嘉年，釋智猛於西涼州譯。
右四經同本，前後別翻，仍不具足故，
沮渠國本。此涅槃經摠十萬偈，今
出四帙，止三萬偈，所少二分有餘。
若具本文，以唐言度，則百有餘卷。
北涼，曇無讖於涼都譯。
北齊，耶舍於鄴都譯。
千一百五十紙。前後翻別，今合之為六十卷，或五十八卷。見費長房開皇三寶錄。
西晉元康年，竺法護於長安譯。
西秦乞伏仁世聖堅於河南國譯。
西晉永煕年，竺法護於長安譯。
西晉太始年，竺法護於長安譯。
無盡意經。
宋明世，法眷於廣州譯。
西晉永嘉年，竺法護於長安譯。
西晉，竺法護於長安譯。
西晉太康年，竺法護於長安譯。
唐貞觀年，波頗於大興善寺譯。
西晉，竺法護譯。
後秦，羅什於常安譯。
後魏，菩提留支於洛都譯。
別譯，見寶唱錄。
高齊，耶舍於天平寺譯。
入大本別部流行。
興善寺譯。
林園翻經館譯。
唐貞觀年，玄奘於京師弘福寺譯。
前秦建元年，竺佛念於長安譯。
後齊，耶舍於鄴都譯。
後齊天統年，耶舍於鄴都譯。
西晉元康年，竺法護於長安譯。
後秦弘始年，羅什於常安譯。
前秦建元年，竺佛念於長安譯。
東晉元帝世，帛尸利蜜多於楊都譯。
宋永初年，佛陀跋陁羅，楊都譯。
北涼玄始年，曇無讖於涼都譯。
右二經同本異譯。
宋大明年，功德直於楊都譯。
經館譯。
右二經同本異譯。
奉詔譯。
右二經同本異譯。
西晉太康年，竺法護於長安譯。
後秦弘始年，羅什於常安譯。
隋仁壽二年，笈多於興善寺翻。
右三經同本異譯。
宋元嘉年，求那跋陀羅於楊都譯。
後魏，菩提留支於洛都譯。
右二經同本異譯。
隋開皇年，崛多於京師興善寺譯。
失譯，見寶唱錄。
南王第譯。
右二經同本異譯。
陳世，月支國王子婆首那於江州譯。
北涼，曇無讖譯。前四卷，後三卷者陳時，真諦譯。
後魏，菩提留支於洛都譯。
前秦，竺佛念於長安譯。
隋開皇年，耶舍於大興善寺譯。
前秦，竺佛念於長安譯。寶唱錄云：曇無讖於涼都內苑寺譯。
西晉，竺法護譯。見支敏度錄。
北涼，釋法眾於高昌郡譯。
北涼，曇無讖於涼城譯。
宋元嘉年，求那跋陀羅於楊都譯。
隋開皇年，笈多等於大興善寺譯。
後魏，月婆首那王子於鄴都譯。
隋開皇年，崛多等於大興善寺譯。
後秦弘始年，羅什於常安譯。
後漢建寧年，支讖於雒都譯。
右二經同本異譯。
西晉，竺法護於長安譯。
後秦弘始年，羅什於常安譯。
右二經同本異譯。
西晉永嘉年，竺法護於長安譯。
西晉，竺法護，於長安譯。
右二經同本異譯。
後秦弘始年，羅什於常安譯。
隋開皇年，耶舍於興善寺譯。
西晉太始年，竺法護於長安譯。
後秦弘始年，羅什譯。
普超三昧經。
西晉太康年，竺法護於長安譯。
右二經同本異譯。
西晉，竺法護譯。
右二經同本異譯。
後魏，留支於洛都譯。
隋大業年，笈多，於東京翻經館譯。
右三經同本異譯。
宋元嘉年，智嚴等，於楊都譯。
西晉，太康年，竺法護譯。
右三經同本異譯。
後秦弘始年，羅什於常安譯。
西晉太康年，竺法護譯。
後魏，菩提留支於洛下譯。
右三經同本異譯。
西晉太康年，竺法護於長安譯。
西晉太康年，安法欽於洛陽譯。
右二經同本異譯。
後魏，留支，於洛都譯。
唐貞觀年，玄奘於京師慈恩寺譯。
宋元嘉年，求那跋陀羅譯。
右四經同本異譯。
吳黃武年，支謙於武昌譯。
後秦弘始年，羅什於逍遙園譯。
唐貞觀年，玄奘於大慈恩寺譯。
右三經同本異譯。
隋開皇年，崛多等於大興善寺譯。
右二經一本異譯。
西晉永嘉年，竺法護譯。
右二經同本異譯。
隋開皇年，崛多等於大興善寺譯。
右三經同本異譯。
西晉太康年，竺法護譯。
西晉元煕年，天竺居士竺難提，於
洛都譯。
右二經同本異譯。
西晉太始年，竺法護譯。
右二經同本異譯。
西晉，竺法護譯。
後漢，安世高譯。
前秦，竺佛念於長安譯。
隋開皇年，崛多等於大興善寺譯。
西晉太始年，竺法護譯。
隋開皇年，崛多於大興善寺譯。
西晉永煕年，竺法護於洛陽譯。
後周天和年，崛多共僧安，於長安譯。
隋開皇中，崛多等於興善寺譯。
後漢建和年，支讖於洛陽譯。
後魏，月婆首那王子，於洛都譯。
梁，僧伽婆羅，楊都占雲館出。
隋開皇中，崛多等，於大興善寺譯。
隋開皇年，崛多等，於興善寺譯。
南齊，曇景，於楊都譯。
隋開皇年，耶舍譯。
右二經同本異譯。
西晉，竺法護譯。
右二經同本別譯。
隋開皇年，耶舍譯。
隋開皇年，崛多於興善寺譯。
右三經同本別譯。
梁天監年，僧伽婆羅於楊都譯。
後魏，菩提留支於洛都譯。
右三經同本異譯。
西晉，竺法護譯。
隋開皇年，耶舍於長安譯。
右三經同本別譯。
右三經同本。
魏，康僧鎧於洛陽譯。
西晉，竺法護譯。
右三經同本。
魏時，帛延於洛陽寺譯。
吳黃武年，支謙於武昌譯。
右三經同本。
宋元嘉年，曇摩蜜多於楊都譯。
隋開皇年，崛多譯。
右四經同本。
林園翻經館譯。
唐永徽年，玄奘於大慈恩寺譯。
右二經同本別譯。
隋開皇年，崛多於大興善寺譯。
隋開皇年，崛多於大興善寺譯。
後漢靈帝時，支曜於雒都譯。
西秦乞伏國仁世，法堅於河南譯。
西晉，竺法護譯。
東晉義煕年，佛陀跋陀羅，於楊都譯。
隋開皇年，崛多譯。
宋元嘉年，求那跋陀羅於楊都譯。
隋開皇年，崛多譯。
後魏，留支，於洛都譯。
西晉元煕年，竺法護譯。
隋開皇年，崛多，於大興善寺譯。
隋開皇年，崛多等於大興善寺譯。
宋時，先公譯。
西晉，竺法護譯。
後漢靈帝世，支讖譯。
西晉太始年，竺法護，於長安譯。
後秦弘始年，羅什於常安譯。
後漢桓帝世，安世高譯。
後魏，菩提留支共佛陀扇多譯。
梁普通年，僧伽婆羅於楊都譯。
西晉，竺法護譯。
隋開皇年，毗尼多留支譯。
西晉，竺法護譯。
梁天監年，曼陀羅，於楊都譯。
吳黃武年，支謙譯。
吳黃武年，支謙譯。
南齊建元年，曇無伽陀舍，於廣州譯。
北涼，沮渠安陽侯譯。
宋元嘉年，畺良耶舍，於楊都譯。
宋元嘉年，曇無蜜多於楊都譯。
宋元嘉年，疆良耶舍譯。
宋時，外國舶主竺難提譯。
宋時，曇無竭於楊都譯。
隋開皇年，崛多等於大興善寺譯。
後秦弘始年，羅什譯。
右三經同本異譯。
唐貞觀年，玄奘譯。
右二經同本。
宋元嘉年，求那跋陀羅於楊都譯。
後秦弘始年，羅什譯。
唐永徽年，玄奘於慈恩寺譯。
右三經同本。
宋，楊都鹿野寺，惠簡譯。
隋大業年，笈多於東都上林園譯。
唐貞觀年，玄奘於京師慈恩寺譯。
隋開皇年，崛多譯。
後魏，佛陀扇多譯。
隋開皇年，崛多譯。
西晉，竺法護譯。
後魏興和三年，瞿曇留支，於鄴都譯。
後魏元象年，佛陀扇多譯。
西晉，竺法護譯。
後齊，居士萬天懿於鄴都譯。
隋開皇年，崛多譯。
宋元嘉年，求那跋陀羅於楊都譯。
隋開皇年，崛多譯。
西晉，竺法護譯。
後秦弘始年，羅什譯。
後魏，留支譯。
後魏興和年，留支譯。
西晉世，竺法護譯。
後漢光和年，支讖譯。
後魏，菩提留支於洛都譯。
唐永徽年，玄奘於慈恩寺譯。
後秦弘始年，羅什於常安譯。
隋開皇年，毗尼多留支譯。
西晉，竺法護譯。
南齊永明年，求那毗地譯。
吳黃武年，支謙譯。
後魏，佛陀扇多譯。
宋大明年，功德直於荊州譯。
隋開皇年，崛多譯。
上二經同本別出。
唐北，闕金摽門內，玄奘譯。
東晉咸康年，白尸利蜜多譯。
後秦弘始年，羅什於常安譯。
梁天監年，僧伽婆羅於楊都譯。
西晉，竺法護譯。
隋開皇年，崛多等於興善寺譯。
唐貞觀二十一年，玄奘於翠微宮譯。
唐貞觀二十三年，玄奘於翠微宮譯。
後秦弘始年，羅什於常安譯。
唐貞觀二十一年，玄奘，於大慈恩寺譯。
唐貞觀十九年，玄奘於弘福寺譯。
唐貞觀十九年，玄奘於弘福寺譯。
皇朝貞觀三年，波頗蜜多於勝光寺譯。
後秦，羅什譯。
後秦，羅什譯。
唐貞觀四年，波頗於勝光寺譯。
後魏永明年，勒那、摩提等，於洛陽譯。
陳時，真諦於廣州制旨寺譯。
陳時，真諦於廣州譯。
園譯。
唐，玄奘於北闕及大慈恩寺譯。
右四論同本異譯。
唐永徽年，玄奘於大慈恩寺譯。
北涼，曇無讖譯。
宋元嘉年，求那跋摩於楊都譯。
唐顯慶年，玄奘譯。
隋大業五年，笈多於東都上林園譯。
後魏，留支譯。
後魏，菩提留支於秦太上文宣公第譯。
唐貞觀二十二年，玄奘於玉華宮內譯。
後魏，菩提留支於洛都譯。
唐貞觀二十二年，玄奘譯。上六論同本。
陳，真諦，於廣州譯。
後魏，菩提留支，於鄴下譯。
後魏延興年，吉迦夜與曇曜譯。
隋大業十年，笈多，於東都洛濱上林園譯。
後魏，瞿曇留支譯。
上八論並貞觀二十一年，玄奘，從駕於翠微宮內譯。
序曰：所云小乘藏者，謂諸佛隨緣赴機之漸教也。良由智識褊隘，固執鏗然，空有分疆，心塵別境，封守界繫，位列因緣。排倒我之本基；折流轉之纏結。憚佛道長遠，居止化城；恥聲聞從師，栖形空土。斯等之經，名二乘道也。討論教主，曲引釋迦，託八相而垂光，寄三界而稱號。胎誕右脅，引同類而攝生；捨位若遺，接染愛之迷客。四十九載，三輪現於人天；方八十年，四諦揚於生趣。斯道被俗，開誘寔繁，非佛本懷，乘機權設。故經云：十方佛土，惟有一乘，隨宜方便，故說三教。而登機之士，依教策修，斷戒見之牽連，傾分叚之生死。鈍根證此，謂窮蓋廕之源；利智澄慮，沉疑而在空性。所以五部異執，分計而討其迷；十八本二，尋根而知理一。故知兔馬涉水，未足香象之能；羊鹿載馳，豈等大牛之力？所以大乘義本，性空極於教宗；小乘理淺，生滅會於真解。故佛性論云：二乘之人觀同生滅，以為真如。據斯以言，顯小大之衢術也。至於經部所攝，必祖四含；隨機說導，更開雜藏。戒律流被，非經所收；議論披解，最為繁廣。且夫大聖施化，本遣惑纏；除病稱藥，不拘名體。故初說四諦，八萬諸天而發大心；後說六度，億量比丘悟於四果。自餘凡淺，執教守株，互相指斥，全乖本意。迷客舊之二醫，明于極教；毀本師之兩足，著在離詞。小無述大之言，自局心計；大有含小之致，通明蔽開。是知迦葉興悲於敗種，逼引同徒；身子悔咎於法性，悟迷斯反。諸餘故習沿革卒難，終待會機異名施化。今所集經，始於仙苑，終盡金河，所說半教，號聲聞藏，傳度東漸，年代可知。摠有二百七十二部，一千四百九十四卷，用為小乘藏錄。餘有賢聖傳集，將二百卷，文兼小大，理雜聖凡，不在二藏所收，自依別錄所顯。至於單重翻本，傳譯存亡，無勞別歷，通入三藏。庶得披覽之者，以類相從，即用大觀，釋然易辯云爾。
都合四件，凡三百一十九部，一千六百七十八卷，二萬四百二十四紙。
後魏，菩提留支於洛都譯。
東晉，僧伽提婆於楊都譯。
東晉前秦建元年，曇摩難提於長安譯。
宋求那跋陀羅於楊都譯。
東晉後秦弘始年，佛陀耶舍於常安譯。
已前四經小乘大宗四含為本，支流分散，故有多部，今摠舉本經如上，自餘別品殊譯。濟俗引生不無弘利，故復因仍相從敘列。
後漢桓帝時，安世高於雒陽譯。
後漢安世高譯。
吳黃武年支謙於武昌譯。
吳時黃武年支謙譯。
吳時支謙譯。
吳黃武年，支謙譯。
已前二十六經並中阿含別品殊譯。
西晉竺法護於長安青門譯。
西晉竺法護譯。
西晉竺法護譯。
吳時，竺律頭炎譯。
宋時，沮渠安陽侯於楊都譯。
南齊永明年，求那毗地於楊都譯。
已前一十七經並增一阿含經別品殊譯。
後漢安世高譯。
後漢安世高譯。
同前譯。
同上譯。
同上譯。
西晉元康年竺法護譯。
失譯人時代，已後例爾。
已前一十五經，並雜阿含經別品異譯。
後漢安世高譯。
西晉沙門法炬等譯。
吳黃武年，支謙於江南譯。
西晉竺法護譯。
同上譯。
同上譯。
後漢安世高譯。
已前一十一經，並長阿含經別品殊異。
後秦弘始年，羅什於常安譯。
西晉永嘉年，竺法護譯。
宋時求那跋陀羅於楊都譯。
吳建興年，支謙於金陵譯。
後漢，竺曇果、竺大力共譯。
後漢安世高譯。
西秦乞伏仁世，法堅譯。
隋開皇年，曇法智譯。
唐永徽年，玄奘於慈恩寺譯。
東晉，佛陀跋陀羅共法顯於楊都譯。
宋時，惠覺共威德於高昌郡譯。
隋大業年，達摩笈多於東都上林園譯。
後魏延興年，吉迦夜共曇曜，於北臺譯。
西晉永嘉年竺法護譯。
唐永徽年，玄奘於長安譯。
修行道地經後漢安世高譯。
生經西晉竺法護譯。
陰持入經後漢安世高譯。
後漢建安年，康孟詳共竺大力譯。
興起行經後漢康孟詳譯。
後秦，佛陀跋陀羅譯。
義足經吳黃武年支謙譯。
毗耶娑問經後魏菩提留支譯。
後漢安世高譯。
大安般經後漢安世高譯。
宋元嘉年，求那跋陀羅於楊都譯。
當來變經西晉竺法護譯。
過去佛分衛經同前譯。
奈女耆域經同上譯。
北涼，安陽侯沮渠京聲譯。
八師經吳時支謙譯。
大迦葉本經西晉竺法護譯。
四願經吳黃武年支謙譯。
婦女遇辜經西秦法堅譯。
後魏，法塲譯。
西晉太安年竺法護譯。
四自侵經西晉竺法護譯。
西晉太康年竺法護譯。
七女經吳黃武年支謙譯。
阿難四事經吳黃武年支謙譯。
所欲致患經西晉竺法護譯。
法受塵經後漢安世高譯。
禪行法想經後漢安世高譯。
宋元嘉年，智嚴、寶雲，於楊都譯。
後秦羅什於常安譯。
西晉竺法護譯。
後秦弘始年，弗若多羅共羅什譯。前二分後分於東晉，卑摩羅叉於壽春石澗寺譯。
後秦弘始年，佛陀耶舍於常安譯。
東晉，佛陀跋陀羅共法顯，於楊都譯。
宋景平年，佛陀什共道生、智勝，楊都譯。
南齊永明年，僧伽跋陀羅於廣州譯。
前秦，竺佛念、道安等，於長安譯。
宋元嘉年，僧伽跋摩於楊都譯。
前魏，曇摩迦羅於許昌譯。
後秦，佛陀耶舍於常安譯。
後魏，瞿曇流支譯。
宋時，求那跋摩於楊都譯。
前魏正光元年，曇曜於洛陽譯。
宋元嘉年，求那跋摩譯。
宋求那跋摩譯。
宋景平年，佛陀什於揚都譯。
唐永徽年，玄奘，於京師奉詔譯。
北涼，沮渠世道挻等，於北涼姑臧譯。
唐永徽年，玄奘於大慈恩寺譯。
唐永徽年，玄奘於大慈恩寺譯。
唐永徽年，玄奘於內宮中譯。
陳真諦於廣州譯。
唐顯慶年，玄奘於宮中譯。
後秦弘始年，曇摩崛多於常安譯。
前秦，竺佛念於長安譯。
後秦羅什譯。
唐顯慶年，玄奘於宮中譯。
前秦建元年，僧伽提婆於洛陽譯。
唐顯慶年，玄奘於宮中譯。
梁世，僧伽羅於楊都占雲館譯。
陳，真諦於始興郡譯。
前秦建元年，僧伽跋澄共佛念譯。
後齊天統年，耶舍共法智譯。
陳真諦於南康郡譯。
東晉太元年，提婆共慧遠，於廬山譯。
唐顯慶年，玄奘於宮中譯。
大唐三藏玄奘譯。
東晉太元年，僧伽提婆於廬山譯。
俱舍論頌本唐玄奘譯。
十八部論陳真諦譯。
部異執論陳真諦譯。
明了論陳真諦譯。
陳天竺三藏真諦譯。
隋開皇中，崛多於京師奉敕譯。
吳世，支謙於建業譯。
吳世，康僧會於武昌譯。
宋元嘉年，寶雲於楊都譯。
梁天監年，僧伽婆羅，於楊都譯。
後魏，吉迦夜共曇曜，於北臺譯。
東晉，寶雲於楊都譯。
宋元嘉年，曇摩蜜多於江表譯。
前秦建元年，曇摩蜱共竺佛念譯。
南齊永明十年，求那毗地於楊都譯。
西晉沙門法炬共法立譯。
吳世，支謙於江南譯。
前秦沙門曇摩難提譯。
法句經吳世支謙譯。
禪秘要法後秦弘始年羅什譯。
禪法要解後秦羅什譯。
舊雜譬喻吳康僧會譯。
吳黃武年支謙於武昌譯。
後漢安世高譯。
吳世竺律頭炎共支謙譯。
宋元嘉年，求那跋摩譯。
宋，求那跋摩譯。
後秦羅什出道略集。
後漢永平十年，竺法蘭等譯。
北涼，安陽侯沮渠京聲譯。
後漢安世高譯。
後漢安世高譯。
後漢安世高譯。
西晉竺法護譯。
前秦建元年，曇摩難陀共佛念譯。
馬鳴菩薩傳後秦羅什譯。
龍樹菩薩傳後秦羅什譯。
提婆菩薩傳後秦羅什譯。
婆藪盤豆傳陳真諦譯。
前秦，鳩摩羅佛提譯。
陳世真諦譯。
後魏菩提留支譯。
後魏菩提留支譯。
唐龍朔年，玄奘於坊州玉華宮寺譯。
唐貞觀初，普光寺玄琬撰。
見定經入藏錄未詳作者。
序曰：自初錄已來，帝年顯矣。至於條例雜叢交加，固難料簡，良由隨譯人代所出論經注解、撰述不局倫次，所以依之編錄，無得分衢。今則隨乘大小，據譯單重，經、律、論、傳，條然取別，猶依舊例，未敢大分。用啟未聞，知非故意，依別入藏，架閣相持，帙軸籤牓，標顯名目，須便抽撿，絕於紛亂。若夫凡識昏迷，妙藉開智，有教無類，俗諺常談，而頃代俊銳，神解不凡，弊於惰學，忽於披覽，入藏見經三千餘卷，未曾通歷明智何從。徒喪一生，虛張六識，邪正莫辨，真妄混然，隨俗而流，無由反本。惜哉！何由曉三藏之要途，洞三學之宗轄，內無負於初念，外有御於後心。今則一切不行，乃謂五塵為道本，耽附不捨如正聖焉。竊服之喻已顯於十輪，鳥鼠之譏復彰於佛藏，形骸之累不能不服，口腹之勞不能不食。解脫之方既絕，惑網之計轉深，一杯之水聖久制之，一納之衣經文斷服，既削足於幽顯，又報苦於將來，神未超生，於何逃跡。昔聞，蕭勵俗士，讀書三萬餘卷，慧斐末法遺僧，手寫二千餘軸，彼何人斯若此之勝，此何人斯若此之劣，季代澆俗；未足涉言，高山仰止，庶可規諫全梵，行之善友，何時不無從如流之准的。歷代參有，固當常為心師；御制情境，自須斂轍何得任人。閱三方之聖經，尋三千之法律，歷三祇之遠行，造三佛之覺場。斯道不亡，如何背捨，輒此引喻，覽者詳焉。今約已譯舊經，具如別顯，餘有玉華，後翻未覿新本續出續附自依餘錄。
眾經、律、論、傳，合八百部六十六帙。
四十九帙。
三十九帙。
小乘經重翻九十六部六帙。
大乘經一部六十六帙。
右一經六帙，內中閒從上第一隔。
右四經一十四帙，中閒從上第二隔。
右七經十一帙，中閒從上第三隔。
右十四經十三帙，中閒從上第四隔內。
右十二帙內，中閒從上第五隔。
六經同帙。
右六經八帙內，左閒從上第一隔。
右十二帙內，中閒從上第七隔。
右二經十二帙內，左閒從上第三隔。
右二經十一帙內，左閒從上第四隔。
右十三帙內，左閒從上第五隔。
右三帙內，左閒從上第六隔。
小乘經重翻六帙。
右六帙亦同內，左閒第六隔。
右二律十帙內，左閒從上第七隔。
右三律十一帙內，左閒從上第八隔。
右大乘一論十帙內，右閒從上第一隔。
右大乘論十六帙內，右閒從上第三隔。
右小乘論四十六帙內，右閒從上第四隔，分兩隔。
右小乘論十二帙內，右閒從上第五隔。
右小乘論九帙內，右閒從上第六隔。
右集傳十帙內，右閒從上第七隔。
右集傳八帙內，右閒從上第八隔。
序曰：觀夫大聖乘機敷說聲教，離惱為本，不在曲繁。故半頌八字，號稱開空法道；一四句偈，喻以金如意珠。廣讀多誦，未免於生源；常不說法，乃聞於具足。是以法行比丘，形于大集之典；捨栰明況，備之般若至乘。斯道顯然，由來不沒。會西明寺真懿律師，博見識機，通鑒時俗，欲興法藏，歲別轉持。然以重譯廣文，多生倦怠，告余此致因而演之。然則頃代轉讀，多陷廣文；識鈍情浮，彌嫌觀博。此並在人勤惰，豈以卷部致懷，何以知耶？故心薄淡者，望卷大而眉顰；志專精者，見帙多而意勇。據斯以論，考性欲之康衢也。原夫五濁交運，四惑現行，聖賢晦跡，是稱遭命，不可約之以一揆，固得引之以殊途。故知天挺英靈，不局言方陶誘；中流存學，必假善說津梁。夫以廣略二教，無興極聖之言，知幾其神，已明恆俗之訓。今則去其泰甚，隨務行藏，舉大部而攝小經，撮本根而捨枝葉。文雖約而義廣，卷雖少而意多，能使轉讀之士，覽軸日見其功；行福清信，開藏歲增其業。此則卷卷常度，無負施之譏訶；品品情欣，絕厭法之深咎。事不獲已，觀機而立此篇。撫膺長慨摧折，一何若此。豈不聞龍海藏錄，竟夏尋而不周；鐵圍結法，億象負之莫盡；沮渠巖窟，恆鎮十二寶乘；那伽幽寺，常住億千聖範。東流震旦，萬不一來，而厚夜沉冥，重於厭怠，無明障深，輕於博觀，自可悲哉！且生滅催切，命報泫露之光；心相不留，興言飛電之頃。隨聞教旨，即用循身，略得時緣，便依領觀，何暇廣尋聞海，通覽法門。故論云：智者應修道剋，獲解脫果，然後以多聞而作妙瓔珞。然則凡小使性，互有不同，自慨不能靜坐思微，則須披讀經論，開決耳目，分解性靈。道揚理義，識邪正之方隅；陶化未聞，揚佛宗之位致。此則宅生推日，不負遣寄，茲篇成樹，司存有歸云爾。
大乘經本七百九十卷，一萬三千七十九紙。大乘律本三十二卷，四百三十紙。
大乘論本四百四十五卷，八千一百一十五紙。
大乘經正本二百五十四部。
東晉義熙年，佛陀跋陀羅於揚都譯。
右一經前後異譯一十四部，所謂度世、漸備、信力、十住、興顯、羅伽、住法、本業、兜沙、佛藏等，並抄略本部，支品流行，文或出沒，義理無異，故非所錄。
北涼沮渠玄始年，曇無讖於涼都譯。
右一經五譯，支條不具，未足通行故，舉上經總攝餘部。
後秦弘始年，羅什於常安逍遙園西明閣譯。
右一經前後十譯，謂放光、光讚、道行、小品，各有新舊，明度、無極、遺日、抄品，重沓罕尋；舉前以統，大義斯盡。玉華後譯大般若者，斯乃明佛一化十有六會，依會敷說六百許卷，可謂智度大道佛從來，智度大海無涯極。得在供養，難用常行。故羅什譯論千卷有餘，秦人所傳十分略九，今則通貫，彼此隨時制宜。
北涼，曇無讖譯前三十卷。
北齊隋時，耶舍譯後三十卷。
右一經前後一十四譯，所謂大哀、空藏、寶髻、寶女、無盡意、阿差末、寶星、淨行、自在王、奮迅王、須彌藏、無言童子等，並錄本經之別品，後人隨部別行，今總會通重本，未足開於後代。
隋開皇年，闍那崛多於京師大興善寺譯。
隋大業年，達摩笈多於東都上林園翻經館譯。
唐貞觀年，玄奘於京師弘福寺譯。
前秦建元年，竺佛念於長安譯。
後齊天保年，耶舍於鄴都譯。
後魏天平年，菩提留支於鄴下譯。
後齊天統年，耶舍於鄴下譯。
西晉元康年，竺法護於長安譯。
後秦弘始年，羅什於常安譯。
前秦建元年，竺佛念於長安譯。
東晉元帝年，帛尸利蜜多於揚都譯。
宋永初年，佛陀跋陀羅於揚都譯。
北涼玄始年，曇無懺於涼都譯。
右一經再譯，稱大悲分陀利經八卷。失翻人代，文義大同於前。
隋大業年，笈多於東都上林園翻經館譯。
宋大明年，功德直於揚都翻出二本大同。
唐永徽年，玄奘於京師慈恩寺譯。
右一經前譯稱大方廣十輪經八卷，失翻人代，文義分明二本大同。
後秦弘始年，羅什於常安譯。
右一經西晉，竺法護初譯，稱正法華經十卷。隋大業年，笈多後譯，加藥草品之五紙。諸咒並異，移囑累品在後，隨機所尚，無減秦翻。
宋元嘉年，求那跋陀羅於揚都譯。
右一經後魏，菩提留支晚譯，稱入楞伽經十卷。文相乃多，義理如舊。
隋開皇年，耶舍於京師興善寺譯。
後魏正光元年，菩提留支於鄴都譯。
右一經前譯云菩薩行方便神化經三卷，失譯人時代，二本大同。
陳時，外國王子月婆首那於九江郡譯。
北涼，曇無讖譯前四卷；陳真諦譯後經。
梁天監年，曼陀羅於揚都譯。
後魏延昌四年，菩提留支於洛都譯。
前秦建元年，竺佛念於長安譯。
後齊天統年，耶舍於鄴都譯。
前秦，竺佛念譯。寶昌錄云：曇無讖於涼都譯。
西晉，竺法護譯。
北涼，釋法眾於高昌郡譯。
宋元嘉年，求那跋陀羅於揚都譯。
隋開皇年，笈多等於興善寺譯。
後魏，月婆首那王子於鄴都譯。
隋開皇年，崛多等於興善寺譯。
後秦弘始年，羅什於常安譯。
右一經後漢，支讖前譯。稱屯真所問經二卷，在文隱質，於義大同。
後秦弘始年，羅什於常安譯。
右一經西晉，竺法護初譯。稱持人所問經四卷，二本大同。
西晉永嘉年，竺法護於長安譯。
右一經，竺法護初譯，稱阿耨達龍王經三卷。同本異譯存於一經。
後秦弘始年，羅什譯。
隋開皇年，耶舍於興善寺譯。
西晉太始年，竺法護於長安譯。
後秦，羅什譯。
西晉太康年，竺法護於長安譯。
右一經後漢，支讖初譯，稱阿闍世王經二卷。文義無爽，且存後譯。
西晉，竺法護譯。
右一經與集一切福德三昧經同本異譯。
隋大業年，笈多於東都翻經館譯。
右一經三譯，西晉竺法護譯，稱如幻三昧經二卷。後魏留支譯，稱聖善住問經三卷。文理大同，故存後出。
宋元嘉年，智嚴等於揚都譯。
右一經三譯，西晉竺法護譯，稱阿惟越致遮經三卷，又異譯稱不退轉法輪經，並同本異出。
右一經三譯，西晉竺法護譯，為持心梵天問經四卷，或云等御諸法經等；後魏菩提留支譯，稱勝思惟天問經六卷。文理大同，隨時尚者，思益為重。
西晉太康年竺法護譯。
右一經，西晉安法欽譯，為道神足變化經四卷，同本異翻。
唐貞觀年，玄奘於京師慈恩寺譯。
右一經四譯。初，宋時求那跋陀羅出，名相續解脫經；陳時真諦出，名解節經，文略不具；與後魏留支所譯，深密解脫經同，故存後本為定。
後秦，羅什於常安逍遙園渭陰譯。
右一經三譯。吳時，支謙所譯為毗摩羅鞊經二卷，唐玄奘所譯為說無垢稱經六卷。繁略折衷，難逮秦翻，終是周因殷禮，損益可知云。
右一經再譯，隋崛多所翻為諸法本無經三卷，詞力未足同本故略。
西晉永嘉年，竺法護譯。
右一經再譯，異翻一本云寶如來三昧經二卷。失譯人代，文同故略。
東晉，佛陀跋陀羅共法顯，於揚都譯。
右一經三翻，異譯為哀泣經二卷，隋時崛多譯為四童子經三卷，文無，以異故，存晉本。
西晉太康年，竺法護譯。
右一經二本，西晉，天竺居士竺難提譯，稱大乘方便經三卷。既同前本，故略不出。
西晉太始年，竺法護譯。
右一經又譯云大方廣寶篋經三卷，不顯人代，文同故略。
後漢，安世高譯。
前秦，竺佛念於長安譯。
隋開皇年，崛多等於大興善寺譯。
西晉太始年，竺法護譯。
中陰經前秦，竺佛念譯。
須彌藏經後齊，耶舍於鄴都譯。
隋開皇年，崛多等於興善寺譯。
宋，求那跋摩於揚都譯。
西晉永熙年，竺法護於洛陽譯。
宋時，翔公於南海郡譯。
後周天和年，崛多共僧安於長安譯。
後漢建和年，支讖於洛陽譯。
隋開皇年，崛多等於興善寺譯。
後魏月婆首那王子於洛陽譯。
梁，僧伽婆羅於揚都占雲館譯。
隋開皇年，崛多等於興善寺譯。
隋開皇年，崛多等，興善寺譯。
右一經隋，耶舍又譯，為大莊嚴法門經二卷，文義大同。
西晉竺法護譯。
右一經宋時，法海又譯，稱樂瓔珞莊嚴方便經一卷，文同不錄。
右一經三譯，初後周崛多譯，稱大雲請雨經；後隋崛多又譯，加大方等字，意同故略。
後魏，菩提留支於洛都譯。
右一經三譯，梁時，僧伽婆羅出者，名度諸佛境智嚴經。又別譯，加智慧光嚴經，同本異譯。
隋開皇年，耶舍於長安譯。
右一經三譯。初晉，竺法護翻出，名月光童子經一卷；又別譯，云申日經，文同故略。
右一經三譯，初名大方等頂王，亦名維摩詰子問經；後又出，云大乘頂王經，文相大同。
西晉，竺法護譯。
右一經三譯。初後漢安玄出，名法鏡經；後魏，僧鎧出，名郁伽問經。文理大同。
魏時，帛延譯。
右一經三譯。吳時，支謙出者，名阿彌陀經二卷；西晉，竺法護出者，名
無量壽經二卷。文理無異故略。
隋開皇年，崛多譯。
右一經四譯。後秦佛陀耶舍出者，名虛空藏神咒經；宋時，曇摩蜜多出，名觀空藏菩薩經；又別譯為虛空藏經。廣略殊文，義同一揆。
隋大業年，笈多於東都上林園譯。
右一經再譯，唐玄奘出，名分別緣起經二卷。雖言巧妙，尋者易迴。
隋開皇年，崛多於大興善寺譯。
後漢靈帝時，支曜譯。
西秦乞伏國仁時，法堅譯。
西晉，竺法護譯。
東晉義熙年，佛陀跋陀羅於揚都譯。
隋開皇年，崛多譯。
宋元嘉年，求那跋陀羅於揚都譯。
隋開皇年，崛多譯。
後魏留支於洛都譯。
西晉元熙年，竺法護譯。
隋開皇年，崛多於興善寺譯。
隋開皇年，崛多，於興善寺譯。
宋時，先公譯。
西晉竺法護譯。
後漢靈帝時，支讖譯。
西晉太始年，竺法護於長安譯。
後齊耶舍於鄴下譯。
後秦弘始年，羅什於常安譯。
後漢桓帝時，安世高譯。
後魏留支譯時，以正光年，於洛陽出。
後魏菩提留支共佛陀扇多譯。
十法經梁普通年僧伽婆羅於揚都譯。
西晉竺法護譯。
隋開皇年，毗尼多留支譯。
梁天監年，曼陀羅於揚都譯。
吳黃武年，支謙譯。
吳黃武年，支謙譯。
百佛名經隋開皇年，耶舍譯。
南齊建元年，曇無耶舍於廣州譯。
北涼沮渠，安陽侯京聲譯。
宋元嘉年，疆良耶舍於揚都譯。
宋元嘉年，曇無蜜多於揚都譯。
宋元嘉年，疆良耶舍譯。
宋時，外國舶主竺難提譯。
宋時，曇無竭於揚都譯。
隋開皇年，崛多等於興善寺譯。
右一經三譯。後秦羅什譯為彌勒下生，文乃流便，事義闕略；又人別譯，為彌勒來時經，三紙許。詞理不具，故存前本。
右一經與前隋崛多出，為不空罥索經同本。
右一經三譯。與宋時，求那跋陀羅所出小無量壽及唐玄奘所出稱讚淨土攝受經同本，故不兩出。
宋鹿野寺沙門譯出。
右一經三譯，與隋笈多出藥師本願經同。又與唐玄奘所出者，不異。
右一經與人別譯，老母六英經同，不可雙行，隨存一本，餘經例然。
右一經與後魏留支譯文殊巡行經同本。
隋開皇年，崛多譯。
右一經與後魏扇多所出金剛上味經同。
右一經與扇多所出正恭敬經同。
後魏瞿曇留支於鄴都譯。
右一經三譯，與離垢施女經、無垢施菩薩應辯經同。
後魏元象年，佛陀扇多譯。
右一經與西晉，法護出阿闍世王阿術菩薩經同。
後齊居士萬天懿鄴都譯。
右一經與法堅所出無涯持法門經同。
隋開皇年，崛多譯。
右一經與後魏留支譯第一義法勝經同。
右一經與宋求那跋陀所出八吉祥經同。
右一經與西晉法護所出龍施女經同。
右一經與別譯菩薩睒經同。
右一經與支謙所出了本生死經同。
右一經與竺法護所出大方廣菩薩十地經同。
右一經與別譯象腋經同。
右一經與別譯轉有經同。
右一經與別譯大乘方等要慧經同。
右一經與別譯如來智印經同。
後魏興和年，留支譯。
右一經與別譯諸法勇王經同。
右一經與留支出謗佛經同。
右一經與別譯犢子經同。
摩訶衍寶嚴經同。
後秦弘始年，羅什於常安譯。
右一經四譯，後魏留支出者與論符同。然受持者多尚秦本故，諸餘三本少被於時。
右一經三本與法護所出逝童子及菩薩逝二種經同故，隨出一本。
隋開皇年，毗尼多留支譯。
右一經三譯，與文殊問菩提經及伽耶山頂經同。
南齊永明年，求那毗地譯。
右一經三出，與西晉法護所譯貝多樹下思惟因緣經及漢安世高所出聞成十二因緣經同。
右一經四出，與腹中女聽經、胎藏經、無垢賢女經並同。
隋開皇年，崛多於興善寺譯。
右一經六譯，與無量門微密經、出無量門持經、阿難目佉經、無量門破魔經、舍利弗陀羅尼經同。
右一經與皇朝玄奘譯十一面觀世音神咒經同。
右一經與別譯銀色女經同。
右一經與別譯太子和休經同。
右一經與別譯金剛秘密陀羅尼經同。
右一經與採花違王上佛授決經同。
右一經三譯，與師子奮迅問經、花積陀羅尼經同。
東晉咸康年，帛尸利蜜譯。
失譯，餘經例知。
北涼，曇無讖於涼都閑豫宮譯。
梁天監年，僧伽婆羅於揚都譯。
群錄皆云於燉煌譯竟，不顯人代、名目西晉，竺法護譯。
右一律與西晉所出，清淨毗尼方廣經及文殊淨律經同，故存一本而已。
隋開皇年，崛多等於興善寺譯。
唐貞觀二十一年，玄奘於翠微宮內譯。
唐貞觀二十三年，玄奘於翠微宮內譯。
後秦弘始年，羅什，於常安西明寺閣上譯。
唐貞觀二十年，玄奘於大慈恩寺譯。
唐貞觀十九年，玄奘，於弘福寺譯。
唐貞觀十九年，玄奘，於弘福寺譯。
唐貞觀三年，波頗蜜多於勝光寺譯。
後秦，羅什譯。
後秦，羅什譯。
唐貞觀四年，波頗於勝光寺譯。
後魏永明年，勒那摩提等於洛都少林寺譯。
唐永徽年，玄奘於北闕及慈恩寺譯。
右一論四出，與梁真諦所出二本及隋時笈多出者同，義無以異。
唐永徽年，玄奘於慈恩寺譯。
北涼，曇無讖於姑臧譯。
右一論與善戒經大同。
唐顯慶年，玄奘於慈恩寺譯。
唐顯慶年，玄奘譯。
隋大業年，笈多於東都上林園翻經館譯。
後魏，留支譯。
後魏，菩提留支於秦太上文宣公第譯。
唐貞觀二十三年，於玉華宮，玄奘譯。
右一論三出，與陳真諦及魏扇多二本大同。
後魏，菩提留支於洛都譯。
隋大業九年，笈多於東都上林園譯。
右一論與別譯觀所緣緣論同。
右一論與後魏瞿曇流支所出業成論大同。
後魏，菩提留支，於鄴下譯。
後魏，菩提留支譯。
後魏延興年，吉迦夜與曇曜譯。
隋大業年，笈多於東都上林園譯。
小乘經、律、論翻本單重譯人有無錄。
都合小乘經、律、論一百八十二部合一千二百五十二卷，二萬二千四百二十八紙。
小乘經合一百一十八部。
後魏菩提留支於洛都譯。
東晉，僧伽提婆譯。
右一經前後別譯二十六部，在文出沒，於義全同，故錄本經，餘經蓋闕。
東晉前秦建元年，曇摩難提於長安譯。
右一經前後別譯一十七部，文義無爽，故略不出。
宋，求那跋陀羅於揚都譯。
東晉、後秦弘始年，佛陀耶舍於常安譯。
右一經前後異譯一十一部，既同本經，故不重出。
宋時，惠覺共威德於高昌郡譯。
隋大業年，笈多於東都上林園譯。
後魏延興年，吉迦夜共曇曜於北臺譯。
西晉永嘉年，竺法護譯。
後秦弘始年，羅什於常安譯。
右一經與別譯坐禪三昧經大同。
宋時，求那跋陀羅，於揚都譯。
右一經三譯。初後漢曇果出者，名修行本起，及吳時瑞應經義同。
右一經與別譯緣本致經同。
西秦乞伏仁時，法堅譯。
右一經與別譯阿難分別經同。
隋開皇年，曇法智譯。
右一經與別譯罪福報應經同。
唐永徽年，玄奘於慈恩寺譯。
右一經與別譯沙彌羅經同。
右一經與別譯阿欶達經同。
右一經三本，與灌臘經、報恩奉盆經、淨土盂蘭盆經同。
右一經與別譯摩鄧女經同。又二名雖別，本實一經。
後漢建安年，康孟詳共竺大力譯。
後秦佛陀跋陀羅譯。
宋元嘉年，求那跋陀羅於揚都譯。
北涼，安陽侯沮渠京聲譯。
後魏，法場譯。
西晉太康年，竺法護譯。
宋元嘉年，智嚴寶雲等，揚都譯。
後秦，羅什於常安譯。
西晉，竺法護譯。
後秦弘始年，佛陀耶舍於常安譯。
後秦弘始年，弗若多羅共羅什譯。
初二分又共摩訶流支續譯。又卑摩羅叉出後分都了。
東晉，佛陀跋陀羅共法顯於揚都譯。
宋景平年，佛陀什共道生智勝於揚都譯。
南齊永明年，僧伽跋陀羅於廣州譯。
前秦，竺佛念共道安等於長安譯。
宋元嘉年，僧伽跋摩於揚都譯。
後秦，佛陀耶舍於常安譯。
前魏，曇摩迦羅於許昌譯。
宋景平年，佛陀什於揚都譯。
後魏，瞿曇流支譯。
前魏正元元年，曇諦於洛陽譯。
宋元嘉年，求那跋摩譯。
唐永徽年，玄奘於京師奉詔譯。
右一論與北涼道埏所出阿毗曇八犍度毗婆沙六十卷同，但今以廣為異。
右一論與舊迦延八犍度三十卷同。
右一論與真諦所出二十二卷同。
後秦弘始年，曇摩崛多於常安譯。
前秦建元年，僧伽提婆於洛陽譯。
梁，僧伽婆羅於揚都占雲館譯。
宋元嘉年，伊葉波羅共求那跋摩譯。
陳，真諦於始興郡譯。
前秦建元年，僧伽跋澄共竺佛念譯。
後秦天統年，耶舍共法智譯。
東晉太元年，提婆共慧遠於廬山譯。
東晉太元年，僧伽提婆於廬山譯。
隋開皇中，崛多於京師奉敕譯。
吳時，支謙於建業譯。
宋元嘉年，寶雲於揚都譯。
梁天監年，僧伽婆羅於揚都譯。
後魏，吉迦夜共曇曜於北臺譯。
東晉，寶雲於揚都譯。
宋元嘉年，曇摩蜜多於江南譯。
南齊永明年，求那毗地於揚都譯。
西晉，沙門法炬共法立譯。
吳黃武年，支謙於武昌譯。
宋元嘉年，求那跋摩譯。
宋，求那跋摩譯。
後漢永平年，竺法蘭於東京譯。
北涼，安陽侯沮渠京聲譯。
前秦建元年，曇摩難陀共竺佛念譯。
前秦，鳩摩羅佛提譯。
唐龍朔二年，玄奘於坊州玉華宮寺譯。
唐龍朔二年終南山釋氏於京師西明寺撰。
依前錄，有外道金七十論，破外道四宗論、破外道涅槃論，未睱故闕。
都合大、小乘經、律、論并賢聖集，合四萬六千八百五十紙。
序曰：自佛經之流東夏也，六百餘載，三被誅除。值弘護者，觀機而作，先隱巖穴，固守至真，雲霧霑漬，又被淹爛，及後興法，方事拾遺，百不存一。且存綱領，賴值江表，五代奉信無虧，遂使傳度法本，周流寰宇。而西晉之末，天下分崩，譯人遭難，寄死無地，焉使經本獨得安全？又漢靈棲遑，東西臨幸，佛經俗典於此淪亡。故致目本俱遺，其數不少。今總會群錄，鳩聚結之，勘本則無，挍目便有。恐後獲者據現錄無，便委棄之，同於疑偽，是以尋閱古今諸錄，挍定經本有無。有則依而入藏，無則題目擬訪，庶有同舟之士，懷斯而廣集云。
尋群錄闕本，其類繁多，試以現經，挍閱定錄，居然顯異。今欲列名廣示，且已備在前篇，紙墨易繁，終為詞費，故略而不敘。必搜訪獲本，真偽莫分，或人代未明，可依錄撿歷，則名目顯然，是非斯決。故不勞備載，又隨代後錄皆連寫之，又可易見。
大智度論明十二部經中，乃至後代凡聖解釋佛語，斯即是第十二部優波提舍經。據唐言，譯云論議也。深有所以名之為議，義取慧解，通敏能之，非彼庸疏而得陳跡。故佛經東漸，自漢至唐，年過六百代，經偏正道，俗歸信森。若繁雲，毗贊正理，弘揚大化，世高創述於緣理，亹亹惟良，釋安甄解於持心，超然孤迥，沿斯以降代有人焉。約准卷收將二千卷，今人澆薄多不鏡尋，致令前錄同所輕削，所以通法不能開俗，如不編次則相從埋沒。
昔，齊末梁初，有鍾山定林寺僧祐律師，弘護在懷，綜拾遺逸，纘述經誥，不負來寄。今敘其所綴為始，餘則附錄列之。
釋僧祐撰三藏集十有二卷，其雜錄序曰：夫靈源啟潤，則萬流脈散，玄根毓萌，則千條雲結。何者？本大而末盛，基遠而緒長也。自尊經神運，秀出俗典，由漢屆梁世歷明哲，雖復緇服索飾，然並異跡同歸，至於講議，讚析代代彌精，注述陶練人人競密，所以記論之富，盈閣以牣房。書序之繁，充車而被軫矣。宋明皇帝標心淨境，載餐玄味，迺敕中書侍郎陸澄，撰錄法集。
陸博識洽聞，包舉群籍，銓品名例，隨義區分，凡十有六帙，百有三卷，名為續法論。其閱古今，亦已備矣。雖非正經，而毗贊道化，可謂聖典之羽儀，法門之警衛，足以輝顯前緒，照進後學。
是以寄于三藏集末，以廣支葉之覽焉。
宋明帝敕中書侍郎陸澄，撰續法論，目錄序。論，或列篇立第，兼明眾義者，今總其宗致，不復摘分，合之則體全，別之則文亂。置難形神，援譬薪火，庾闡發其議，謝瞻廣其意。然桓、譚未及聞經，先著此言，有足奇者，宜其掇附。牟子不入教門而入緣，序以特載，漢明之時，像法初傳故也。
魏祖答孔，是知英人開尊道之情，習生貽安，則見令主弘信法之心。所以有取二書，指存兩事。又支遁敷翰遠公等江南僧業故，兼錄之。
桓敬道偽詔沙門不須敬天子，并卞嗣之答，往反十首自漢末晉初，軍國競接，乍分乍統，教明未融，雖有命篇，已備代錄，既並約文，故不重出。東晉迄今詞什繁富，如不歷顯，將何陳跡？故沿時隨出，如後備之。然續法論中，間題英作，試閱群錄，不無遺漏，故從次纘集。又本文罕具，難具見之，正獲題目，著于此錄。惜乎，塵委斯文墜諸。
東晉元帝，楊都瓦官寺沙門竺僧敷撰神無形論一卷。
東晉成帝，沙門康法暢撰人物始義論一卷。
晉哀帝，沙門竺僧度撰毗曇指歸一卷。
晉孝武世，剡東仰山沙門竺法濟撰高逸沙門傳一卷。
晉孝武世，荊州上明寺沙門釋曇微撰論二卷。
前秦符氏當晉孝武太元中，長安沙門釋道安撰注三十許卷。
後秦姚氏晉安帝世，天竺沙門鳩摩羅什注維摩經，撰實相論。
後秦京兆沙門釋僧肇撰論注經如左：
撰般若無知論。
後秦隱逸沙門釋道恆撰，駮論百行箴。
不受報、頓悟成佛等論諸卷。又著應有緣論、佛無淨土論、佛性當有論，法身無色論、二諦論。
齊武帝世永明中，沙門釋超度撰律例七卷。
齊，楊都靈根寺沙門釋法瑗注解勝鬘經三卷。
齊，會稽法華山沙門釋慧基注解遺教經一卷。
齊楊都沙門釋弘充注文殊問菩提及首楞嚴二經。
齊司徒文宣府記室王巾撰僧史一十卷。
齊，南郡武當山隱士劉虯注法華、無量義二經，并序一十一卷。
梁朝武帝天監年，鍾山定林寺律師釋僧祐撰述十一部一百八十餘卷。
梁，鍾山開善寺沙門釋智藏奉敕撰義林八十一卷。
梁，楊都大莊嚴寺沙門釋僧旻奉敕撰眾經要八十八卷。
梁，楊都建初寺沙門釋僧朗奉敕注大涅槃經七十二卷。
梁，楊都莊嚴寺沙門釋寶唱奉敕撰諸經律相合一百餘卷。
梁，楊都靈根寺沙門釋慧令奉敕撰般若抄一十二卷。
梁會稽嘉祥寺沙門釋慧晈撰高僧傳一十四卷。
梁，外兵郎劉璆奉敕撰楊都寺記一十卷。
梁中宗元帝文學虞孝敬撰內典博要三十卷。
魏，期城太守楊衒之撰洛陽伽藍記五卷。
後周沙門釋曇顯奉魏承相宇文泰撰大乘眾經要二十二卷。
後周長安崇華寺沙門釋慧善撰散花論八卷。
後周武帝世，沙門釋亡名著論一十一卷，別集十卷。
後周武帝世終南山沙門釋靜藹撰三寶集一十卷。
後周武帝世，長安沙門釋道安撰二教論一十二篇。
陳朝，西域三藏真諦制眾經通序二卷，翻梵言七卷。
陳朝，南岳大明寺沙門釋慧思撰觀門等十一卷。
四十二字門二卷。
無諍門二卷。
隋朝，天台山修禪寺沙門釋智顗撰觀論傳等八十七卷。
隋朝，真寂寺沙門釋信行撰三階集錄將四十卷。
隋朝，大興善寺沙門釋僧琨撰論塲一部三十卷。
隋朝滄州逸沙門釋道正撰凡聖行法六部五十許卷。
隋朝，日嚴寺沙門釋彥琮撰諸論傳二十許卷，別集十卷。
隋天台山國清寺沙門釋灌陌撰觀法傳一十三卷。
隋，煬帝東都翻經館沙門釋行矩撰法訓二卷。
皇朝，京師延興寺沙門釋玄琬撰論門一十二卷。
皇朝，大慈恩寺沙門釋玄應撰眾經音二十五卷。
皇朝終南山龍田寺沙門釋法琳撰論十卷，別集二十卷。
破邪論一部三卷。
辯正論一部八卷。
皇朝，紀國寺沙門釋慧淨撰論注序十有餘卷，別集三卷。
皇朝，門下典儀李師政撰內德論一卷三篇。
皇朝，西明寺沙門釋法雲撰論二部一十三卷。
辯量三教論一部三卷。
十王正業論一部十卷。
皇朝終南山沙門釋道宣撰傳錄等合一百餘卷。
古今佛道論衡一部三卷。
大唐內典錄一部十卷。
廣弘明集一部三十卷。
東夏三寶感通記一部三卷。
刪補律相雜儀合二十卷。
皇朝，坊州玉華宮寺沙門釋玄奘撰大唐西域傳一部一十二卷。
皇朝，弘福寺沙門釋彥悰撰大唐京寺錄一部一十卷。
右略列諸代道俗所傳，撿阮氏七錄，僧祐統敘，更有綴緝序曰：所言支流出生經者，謂於本部敷時救弊而陳異卷也。今就文尋撿括其大抵，都非極言。何者？大聖垂教發悟在心，不以事相而詮教體。故集眾託處，為成信之階基；放光動地，開蒙情之兆域。然後資其故習，因而陶化。統其解網之要，揚其決目之方；知煩惱非趣聖之由，識解悟為出凡之徑。一聞決絕，若瓦裂而天分；再尋根力，便入位而登住。今則單品別卷曲寫時心，未曰紹隆抑惟離本。故淳味流變，明于涅槃極誡；抄略非具，固涉邪求之緣。然本其啟化之辰，非無其理。以經教初傳，譯人創列，梵本彫落，全部者希，華嚴、涅槃尚三分獲一，況餘群部，寧不品卷支離？故安法師云：得略翻略，得廣翻廣。斯言是也。一四句頌，聞之而啟惑；一四諦言，聞之而生天。況乎全品離詞，而非悟俗之要？即言明達，豈乖聖心之旨哉；由斯以言，則發智之通鑒也。復何論於本末，敘其澆薄之競乎？固當不以曲滯之心，而光其所出耳。依撿群錄，斯緣備列詳之，今復連寫，則致弊於紙墨。然恐亂於疑偽，或有涉於緝修。故兩錄列名，定非別生之位；自餘不顯，便是支分之經。又代代分張，卷部漸廣，故且約指大數求名，故目出之。
大乘別生經二百二十一部，二百六十三卷。
小乘別生經三百四十一部，三百四十六卷。
出增一，四十經出中含，一百二十八經出雜含，四經出長含，五十經出生經，五經出賢愚，十二經出道地，八經出義足。餘則本起、普曜等經，斯並具錄本部，別品流化至於入藏，見錄具引出於四含者，此乃本譯殊品，文義俱異，不同生出之經也。恐有迷於兩經，故重銓顯分，其名體也。
序曰：古人云：正道遠而難希，邪徑捷而易明。斯言得矣。夫真經體趣，融然深遠，假託之文，詞意淺雜，玉石、朱紫，迷者混之。至於通鑒，逃形無所，固當定名偽妄，何得隸在遲疑？故晉彌天釋道安著疑錄云：外國法學皆跪而口受，同師所受。若十二十轉，以授後學。若有一字異者，共相推核，得便擯之，僧法無縱也。經至晉土，其年未遠，而憙事者，以沙糅金，斌斌如也。而無括正，何以別真偽乎？農者禾草俱存，后稷為之歎息；金匱玉石同緘，卞和為之懷恥。安敢豫學次，見涇渭雜流，龍蛇並進，豈不恥之？今列非佛經，以示將來學士，共知鄙倍焉。安序如此，妄作者凶終，歸愚者沿至代代，其濫不無，或致妖訛相接，或因飾偽邪命，斯徒眾矣。務須糾除其中名目相同，與正不別。如提謂、法句之流，若不親尋，則迷名法，愚斯及矣，可不誡哉！自法流中原，三被除屏，及後開顯，未閱正經，好事狂生。我聞興於戶牖，流俗蒙叟，印可出於匈懷，並趨耳目之事情。故非經通之意，致詿誤後學，良足寒心，悲哉！末法遂及此乎。昔，隋祖開皇，創定經錄，挍閱偽濫，卷將五百，已總焚除，今人中流傳猶未銓敘，既是法穢不可略之。故隋代顯明，庶知博觀之弘益也。
大法尊王經三十一卷。
彌勒成佛本起經一十七卷。
長房錄，攝入偽妄中。
右二十三部二十九卷，並齊竟陵王所抄。既異本經，題抄顯別，令後尋者知有所因。然風味弘通，義理愜附，接蒙俗之繁博，考性欲之殊途，有道存焉，義非疑妄。而僧祐、長房諸錄，並注疑經，莫不恐涉澆浮，餘波失本。然情取會解，事取簡要，前後翻傳，備本無一，猶能開明像正，誘訓塵蒙，半偈、全頌；寶璧之喻顯然；四字、八言靜倒之方攸託。據此而述，何得雷同，玉石不有甄解者乎？
右一經撿僧祐錄云：梁天監九年，郢州僧妙光所出，朝法擯訖。
右二十八部單經，撿隋經法師錄，
右諸偽經論，人閒經藏，往往有之其本尚多，待見更錄。
序曰：名教設位，戡濟淪亡，將使真偽分流，邪正異轍。所以歷代道俗崇重教門，皆敦編次，沿時無替，考挍存沒，三十餘家。銓定人代，皆遵安錄。然彌天亞聖，道洽幽明，感神僧而示慈天，蒙印定而明注解。故能徵覈教旨，輕斲鑿而重淳風；商度句義，宗質文而排鄙。野致使遺文餘行，經累代而逾新，其德孔明固略標擬。自餘後作，皆號命家，詞什繁略，難為通簡，然相乘置位，代出新經，法俗贊述，無時不有，比多惰學，無暇博觀，競撮本經，少有通贍。所以傳述義解，斯文蓋闕。然夫開信適道，權謀率先，導達化源，理兼俗典。故慧遠釋桓玄之疑，道林開郗超之信，僧會啟吳王之惑，次道弘宋主之心。沿彼迄今，代有其事，莫不雅引三際，陳報應如指掌；綜襲六經，明殃咎之倚伏。傍括子史，統詳譬喻，以近徵遠，用俗悟道，知幾其神在斯一舉，豈得埋名削跡，而不列挺者乎？今所撰錄，該括眾氏，勘閱正偽，研訪遺逸偽無所取，非目無以定名遺篇，所求列卷，以彰可錄，敢敘由來，用陳有寄，想諸來鑒，復織組焉。
右，尋諸舊錄，多稱為古錄，則似秦時，釋利防等所齎經錄。
右撿，似是前漢劉向挍書天閣，往往多見佛經，斯即往古藏經錄，謂孔壁所藏，或秦政焚書，人中所藏者。
右撿，似是迦葉摩騰所譯四十二章經等，因即撰錄。
右依撿，元是穎川沙門於洛陽，講道行經，因著其錄。
右依撿，是晉武帝，長安青門外大寺沙門也。翻經極廣，因出其錄。
右依撿，晉惠帝永嘉中，稟受護公之筆匠也。後自翻經，因出錄云。
右依撿似是二石趙時，諸錄遙注，未知姓氏。
右依撿，東晉孝武太元中，前秦沙門也。自前諸錄，但列經名，品位大小，區別人代，蓋無所紀。後生追尋，莫測由緒，安乃總集名目，表其時世，銓品新舊，定其制作。眾經有據，自此而明。在後群錄，資而增廣，是知命世嘉運，睿哲卓興，可不鏡諸。其文見僧祐錄。
右依撿，後秦姚興弘始年，長安沙門也。即前道安之弟子，神用通朗，思力摽舉，參譯什門，多有撰緝。
右四錄依撿，東晉廬山東林寺遠公弟子釋道流創撰。未就而卒，同學道祖為成之。
右依撿，晉成帝，豫章山沙門也。
其人總挍古今群經，故撰都錄。敏度又撰別錄一部。
右依撿，齊武帝時沙門也。所出此錄，見梁三藏集記。
已前諸錄二十四家撿，紀傳有之，
未見具本，故列名而已。
都一千八十九部，二千五百九十三卷。
右都合一十二件，二千一百六十二部，四千三百二十八卷。
右都合十件，四百二十七部，二千五十三卷。
右四卷二十件，凡一千四百三十三部，三千七百四十一卷。
右八件經、律、論，真偽凡七百八十七部，二千三百三十四卷。
依撿，其錄位為九條，區別品類為四十二分。初六分略示經律三藏大小之殊，粗顯傳譯是非真偽之目。後之三錄，並是集、傳、記、注。此名道俗所修。雖非西域所製，莫非光贊正經，發明宗教，開進後學。
右九錄凡二千二百五十七部，五千三百一十卷。
右所出經、律、戒、論、傳，二千一百四十六部，六千二百三十五卷。
右五件，即今京輦通寫盛行，直列經名仍銓傳譯，所略過半未足尋之。其序略云：別生、疑偽不須抄寫，已外三分入藏所收。至如法寶集之流，淨住子之類，還同略抄，例入別生，餘有僧傳等，詞集文史，體非淳正、事雖可尋，義無在錄，云云，已如上紀。大唐京師西明寺所寫王翻經、律、論、集傳等入藏正錄，合七百九十九部三千三百六十一卷大唐內典錄一帙十卷。
余少沐法流，五十餘載，宗匠成教，軌範賢明。每值經誥德能，無不目閱親謁。至於經部大錄，欣悟良多，無論真偽，思聞其異。自方朔睹昆明之灰，劉向挍佛經天閣。故知周漢久已聞之，非後顯宗方流此地。故法蘭創出章本，世高廣譯眾經，餘部相從，無非通道。故魏晉之後騰譯鬱蒸，制錄討論居然非一，或以數列，或用名求，或憑時代，或寄參譯，各紀一隅，務存所見。斯並當時稽古識量修明，而綴撰筆削不至詳密者，非為才不足而智不周也。直以宅身所遇天下分崩，疆場關艱莫閱經部，雖聞彼有，終身不闚。今則九圍靜謐，八表通同，尚絕追求諸何纂歷上集群目，取訊僧傳等文，勘閱詳定，更參祐、房等錄，祐錄徵據，文義可觀，然大小雷同，三藏糅雜，抄集參正，傳記亂經，考括始終，莫能通決。房錄後出，該贍前聞。然三寶共部，偽真淆亂，自餘諸錄，胡可勝言？今余所撰望革前弊。然以七十之年，獨運神府，撿括漏落，終陷前科，且述所懷，示其量據，庶有同好，復雅正之，可不同舟，相從懷古？
序曰：三寶弘護，各有司存，佛僧兩位，表師資之有從。聲教一門，顯化導之靈府。故佛僧隨機，感見之緣出沒；法為除惱，滅結之候常臨。所以捨身偈句，恆列於玄崖；遺法文言，總會於龍殿。良是三聖敬重，藉顧復之劬勞；幽明荷恩，慶靜倒之良術。所以受持讀誦，必降徵祥，如說修行，無不通感。天竺往事固顯常談，震旦見緣紛綸恆有。士行投經於火聚，焰滅而不焦；賊徒盜葉於客堂，既重而不舉。或合藏騰於天府，或單部瑞於王臣，或七難由之獲銷，或二求因之果遂，斯徒眾矣。不述難聞，敢隨代錄，用程諸後，經不云乎？為信者施，疑則不說，至如石開矢入，心決致然。水流冰度，情疑頓決，斯等尚為士俗常傳，況慧拔重空，道超群有？心量所指，窮數極微，因緣之遘，若影隨形，祥瑞之徒有逾符契，義非隱默，故述而集之。然尋閱前事，多出傳紀，志怪之異冥祥，旌異之與徵應。此等眾矣。備可覽之，恐難睹其文固疏其三數，并以即具所詳，示存感通之有數矣。高僧傳云：宋元初中，有黃龍沙彌曇無竭者，誦觀音經，淨修苦行，與諸徒屬二十五人，往尋佛國，備經荒險，貞志彌堅，既達天竺舍衛，路逢山象一群，竭齎經誦念，稱名歸命，有師子從林中出，象驚奔走。復有野牛一群，鳴吼而來，將欲加害，竭又如初歸命，有大鷲飛來，牛便驚散，遂得剋免。又昔，東晉孝武之前，恆山沙門釋道安者，經石趙之亂，避地于襄陽，注般若、道行、密跡諸經，折疑甄解二十餘卷。恐不合理，乃誓曰：若所說不違理者，當見瑞相，乃夢見胡道人，頭白眉毛長，語安曰：君所注經殊合道理，我不得入泥洹，住在西域，當相助弘通可時，時設食也。後十誦至，遠公云：昔和上所夢乃賓頭盧也。於是立座飯之，又感神僧現形說法云。又蜀郡沙門釋僧生者，出家以苦行致目，為蜀三賢寺主，誦法華，習定，嘗山中誦經，虎蹲其前，竟部乃去。每至諷詠，輒見左右四人為侍，年雖衰老而翹勤彌勵，遂終其業云。又扶風釋道冏者，為師入河南霍山採鍾乳，四人入穴數里，三人溺死，炬火又亡。冏素誦法華，憑誠乞濟，有頃見螢火，追遂得出穴。頻作普賢行道，並見感應，或見胡僧入坐，或見騎馬人至，未及言次，倏忽不見。後遊宋都，以般舟為業，中夜入禪，見四人御車呼冏上乘，不覺自身已在大路，見一人坐胡床，侍衛數百人，見冏驚起曰：向令知處而已，何忽勞屈法師？遂拜別令送還寺，扣門方開，房門亦閉，眾咸敬服。又宋孝建中釋普明者，少出家，稟性清純，蔬食布衣，懺誦為業，誦法花、維摩。若諷誦時，有別衣別座，未嘗穢雜，每至勸發品，輒見普賢乘象立其前，誦維摩，亦聞空中倡樂之聲云。又宋太始中，楊都瓦官寺釋慧果者，少以蔬素自節，誦法花、十地，嘗於圊前，一鬼致敬云：昔為眾僧作維那，小不如法，墮在噉糞鬼中。法師慈悲，願助拔濟。又昔，有錢三千，埋在柿樹下，願取為福果。因告眾掘錢，為造法華設會，後夢見鬼云：已得改生，大勝昔日之苦報也。
前齊永明中，楊都高座寺釋慧進者，少雄勇遊俠，年四十，忽悟非常，因出家。蔬食布衣，誓誦法華，用心勞苦，執卷便病，迺發願造百部，以悔先障。始聚得一千六百文，賊來索物，進示經錢，賊慚而退。爾後遂成百部，故病亦損。誦經既度，情願又滿，迴此誦業，願生安養，聞空中告曰：汝願已足，必得往生。因無病而卒，年八十餘矣。永明中，會稽釋弘明者，止雲門寺，誦法華，禮懺為業。每旦水瓶自滿，實諸天童子為給使也。又虎來入室，伏床前，久之乃去。又見小兒來聽經云：昔是此寺沙彌，盜僧廚食，今墮圊中，聞上人誦經。故力來聽，願助方便，免斯累也。明為說法，領解方隱，後山精來惱，明乃捉取，腰繩繫之，鬼謝遂放，因之永絕。
昔，元魏天平年中，定州募士孫敬德，在防造觀音像，年滿將還在家禮事，後為賊所引，不堪栲楚，遂妄承罪。明日將決，其夜禮懺流淚，忽如睡夢，見一沙門教誦救生觀世音經，經有諸佛名，令誦千遍，得免苦難。敬覺如夢，所緣了無參錯，遂誦一百遍。有司執縛向市，且行且誦，臨刑滿千，刀下斫之，折為三段，皮肉不傷，易刀又斫。凡經三換，刀折如初。監司問之，具陳本末，以狀聞承相高歡，乃為表請免死。因此廣行於世，所謂高王觀世音也。敬還，設齋迎像，乃見項上有三刀痕，見齊書。
梁天監末，富陽縣泉林寺釋道琳者，少出家，有戒節，誦淨名經，寺有鬼怪，自琳居之便歇。弟子為屋壓，頭陷入匈，琳為祈請，夜見兩胡僧，拔出其頭，旦遂平復。琳又設聖僧齋，鋪新帛於床上，齋畢，見帛上有人跡，皆長三尺，眾咸服其徵感。
後魏末，齊州釋志湛者，住大山北，人頭山邃谷中銜草寺，省事少言，人鳥不亂。讀誦法花，人不測其素業，將終時，神僧寶誌謂梁武曰：北方銜草寺須陀洹聖僧今日滅度。湛之亡也。無惱而化，兩手各舒一指，有梵僧云：斯初果也。還葬此山，後發看之，唯舌如故，乃立塔表之，今塔存焉。鳥獸不敢陵踐。又範陽五侯寺僧，失其名，誦法華為常業，初死，權殮隄下，後改葬。骸骨並枯，唯舌不壞。雍州有僧，亦誦法華，隱白鹿山，感一童子供給，及死，置尸巖下，餘體並枯，唯舌如故。齊武成世，并東看山人掘見土黃白，又見一物，狀如兩脣。其中有舌，鮮紅赤色，以事聞奏，帝問道俗。沙門法上曰：此持法華者，六根不壞也。誦滿千遍，其徵驗乎！乃集持法華者，圍遶誦經，纔始發聲，此靈脣舌，一時鼓動。同見毛豎，以事奏聞，乃石函緘之。
又魏高祖大和中，代京閹官自慨刑餘，奏乞入山修道，敕許之。乃齎華嚴晝夜讀誦，禮悔不息，一夏不滿。至六月末，髭鬚生得丈夫相。以狀聞帝，大驚重之。於是國敬華嚴，復尊恆日。並見侯君素旌異記。
隋開皇初，有楊州僧，忘其名，誦通涅槃，自矜為業，歧州東山下村中，沙彌誦觀音經，二俱暴死。心下俱暖，同至閻羅王所，乃處沙彌金高座，甚恭敬之。處涅槃僧銀高座，敬心不重，事訖勘問，二俱餘壽皆放還。彼涅槃僧情大恨恨，恃所誦多，問沙彌住處。於是兩辭，各疏所在，彼從南來，至歧訪得，具問所由，沙彌言：初誦觀音，別衣別所燒香咒願。然後乃誦，斯法不怠。更無他術。彼僧謝曰：吾罪深矣。所誦涅槃威儀不整，身口不淨，救忘而已。古人遺言：多惡不如少善。於今取驗，悔往而返。
釋道積，貞觀初，住益州福成寺，誦通涅槃。淨衣澡沐，自為恆度，慈愛兼濟，固其深心，終于五月，炎氣赫然，而尸不腐臭。百有餘日，跏坐如初，道俗莫不嘉賞。時蜀川又有釋寶瓊者，綿竹人。出家貞素，讀誦大品，兩日一遍，無他方術，唯勸信佛為先。本邑連比什邡，並是米族，初不奉佛，沙門不入其鄉。故老人女婦不識者眾，瓊思拔濟，待其會眾，便往赴之，不禮而坐。道黨咸曰：不禮天尊，非沙門也。瓊曰：邪正道殊，所奉各異，天尚禮我，我何得禮老君乎？眾議紛紜。瓊曰：吾若下禮，必貽辱也。即禮一拜，道像連座動搖不安。又禮一拜，連座反倒狼籍在地。遂合眾禮瓊。一時迴信，乃召成都大德，就而陶化，以貞觀八年，終於所住。
釋空藏者，貞觀時，住京師會昌寺，誦經三百餘卷，說化為業。遊浪川原，有緣斯赴。昔往藍田負兒山誦經，齎麵六斗，擬為月調，乃經三周。日噉二升，猶不得盡。又感神鼎，不知何來。時至玉泉，以為終焉之地，時經亢旱泉竭，合寺將散。藏乃至心祈請，泉即應時涌溢，道俗動色驚嗟不已，貞觀十六年，終於京寺，還葬山所。
釋遺俗者，不測所住，遊行醴泉山原，誦法花為業，乃數千遍。貞觀中因疾將終，告友人慧廓禪師曰：比雖誦經，意望有驗。若生善道，舌根不朽，可埋之十年發出。若舌朽滅，知誦無功，若舌如初，為起一塔，生俗信敬。言訖而終。至十一年，依言發之，身肉都盡，唯舌不朽。一縣士女咸共戴仰，乃函盛舌，大起塔於甘谷岸上。又郊南福水之陰，有史村史呵誓者，誦法華經，名充令史。往還徒步，生不乘騎，以依經云哀愍一切，故也。病終本邑，香氣充村，並怪而莫測其緣。終後十年，其妻又殞。乃發塚合葬，見其舌本如生。餘肉並朽，乃別收葬，斯徒眾矣，餘且略之。貞觀五年，有隆州巴西令令狐元軌者，信敬佛法，欲寫法華、金剛、般若、涅槃等經。無由自撿，憑彼土抗禪師撿挍，抏乃為在寺如法絜淨，寫了下帙，還歧州莊所。經留在莊，并老子五千文，同在一處。忽為外火延燒，堂是草覆，一時灰蕩，軌于時任馮翊令。家人相命，撥灰取金銅經軸，既撥外灰，其內諸經宛然如故，潢色不改，唯箱帙成炭。又覓老子便從火化。乃收取諸經，鄉村嗟異，其金剛般若一卷題字燋黑。訪問所由，乃初題經時，有州官能書，其人行急，不護潔淨，直爾立題，由是被焚。其人見在，瑞經亦存，京師西明寺主神察目驗說之。
余曾於隰州有曇韻禪師，定州人，行年七十，隋末喪亂，隱于離石比千山。常誦法華，欲寫其經，無人同志，如此積年。忽有書生無何而至，云所欲潔淨並能行之，於即清旦食訖入浴著淨衣，受八戒，入淨室，口含檀香，燒香懸旛，寂然抄寫，至暮方出。明又如初，曾不告倦，及經寫了，如法嚫奉，相送出門，斯須不見。乃至裝潢一如正法，韻受持讀之，七重裹結，一重一度香水洗手，初無暫廢。後遭胡賊，乃箱盛其經，置高巖上，經年賊靜，方尋不見，周慞窮覓，乃於巖下獲之。箱巾糜爛撥朽，見經如舊鮮好，余以貞觀十一年親自見之。
降州南孤山陷泉僧徹禪師，曾行遇癩者在穴中，徹引至山中，為鑿穴給食，令誦法華，素不識字。加又頑鄙，句句授之終不辭倦，誦經向半，夢有教者，自後稍聰，誦得五六卷。瘡漸覺愈，一部既了，鬚眉平復肌膚如常。故經云：病之良藥，斯誠驗矣。
河東有練行尼，常讀誦法華，訪工書者寫之，價酬數倍。而潔淨翹勤有甚餘者，一起一浴，然香熏衣，筒中出息通於壁外，七卷之功八年乃就。龍門寺僧法端集眾講經，借此尼經以為揩定。尼固不與，端責之，事不獲已。乃自送付端，端開讀之。唯見黃紙了無文字，餘卷亦爾。端愧悔還尼，尼悲泣受已，香水澆函，頂戴繞佛，七日不休。開視文字如故，即貞觀二年端自說之。昔開皇初，有河東曇延法師，初造疏解涅槃經，恐不合聖心，乃陳經及疏於佛舍利塔前。啟告靈聖：若所解合理，願垂神應。言訖，涅槃軸各放光明。舍利大塔亦放光明，上至空天，傍照四遠。諸有道俗謂寺遭火。崩騰驚赴，至乃知非，三日三夜，騰焰不絕。隋祖重為戒師迎入京，為建延興寺，門人見在。蒲州仁壽寺僧道遜者，即延之學士，講涅槃將百遍，有弘護正法心。四方所歸無問客主，將洽之富無有過者。貞觀四年，崔義直為虞鄉令，令人請遜講經。及發題訖，泣曰：去聖滋遠，微言隱絕。庸鄙所傳，不足師範，但以信心希向自發誠悟。今講止於師子品，日時既促，願存心聽，既至其品。無疾而終。道俗哀慟，義直徒跣，扶柩送之南山。于時，隆冬十一月土地冰嚴，下屍於地，地生蓮華，而小頭及手足各一。義直奇之，令守不覺盜折，明旦視之，周身有華總五百莖，七日乃萎。
幽州沙門釋智苑者，有學識，思造石經，緘于西南山巖，以備法滅之護也。
隋大業中，初搆石室，四面鐫之。又取方石寫諸藏經，每一室滿以石錮之。鐵錮其縫，遠近公私，無不送施，工匠既湊，欲造佛堂、食院，而山東無木可得。忽一夜，暴雨雷震山崩，旦晴乃見大松柏數千株，漂積道次，尋蹤遠自西山送來。此為神助，即依而搆造，頃之畢成，所造石經已滿七室。貞觀十三年苑卒。弟子猶繼其業云。隋開皇中，蔣州人嚴恭者，於郭下造精舍，寫法華經，清淨供給，書生歡喜，常有十人道俗送直，恭親撿挍勞不告倦，嘗有人從貸經錢一萬，恭不獲已與之。貸者得錢船載，中路傾覆錢失，而人不溺，是日恭入錢庫，見一萬錢，濕如水澆，怪之。後見所貸錢人，方知其沒溺，又商人至宮亭湖，祭神上物，夜夢神云：倩君以送物與嚴法華，令經用也。及覺所上之物在前。又恭至市買紙少錢，忽有人持三千錢授恭曰：助君買紙。言訖不見。又有漁人，夜見江中火焰焰浮來，以船迎之。乃是經函，及明尋視，乃是嚴家經。其後發願，略云：無一字而不經眼，無一字而不用心。及大業末，子孫猶傳經業，群盜相約不入其里，里人賴之，至今故業猶爾。右監門挍尉馮翊李山龍，以武德中，暴亡心暖，七日乃蘇，云：初去至官庭前，有囚數千枷鎖禁撿，見一大官坐廳高座，問傍人：何官？彼曰：王也。因至階問：生平何福業？龍云：鄉人設會，恆施物同之。又曰：作何善業？龍曰：誦法華兩卷。王曰：大善。可升階就東北高座誦之。便舉聲曰：妙法蓮華經序品第一。王曰：請法師止。向法師誦經，非唯自利。乃令庭中諸囚，皆以聞法丞免，諸囚寂亦不見，乃放還。備見他地獄五苦休息，亦由聞經故止。
太廟獲趙郡李思一者，以貞觀二十年正月八日失瘖，至十三日死。經日乃蘇，自言：備見冥官云：年十九時，嘗害生命。思一悟之曰：所害之時，在廣州，旻法師下聽涅槃，何緣於彼相害。官追旻師，有答云：旻生金粟界不可追，且放還家。家近清禪寺，寺僧玄通素與往來，家人請通誦經追福。俄見其活，又說冥事，因為懺悔受戒，并勸轉金剛般若五千遍。至日晚又死。明日還蘇，自云：見大官，遙便大喜曰：還家大作福德，復見二僧。證云：旻師遣來，官見驚懼迎之。僧曰：思一昔時聽講，又不殺害，何緣妄錄耶？冥官曰：即放還，僧送至家。曰淨心修善，因遂活云云。
陳公太夫人豆盧氏，信福誦金剛般若，一紙未度。後一日昏時，頭痛，四支不安，自念儻死，經不終耶？即起強誦而燈已滅。命婢然燭，廚中外院覓火俱絕。夫人深恨，忽見庭中，有然火燭。上階入堂，至床前，三尺許。無人執，而光明若晝。夫人驚喜，所苦亦除，取經誦之。有頃，家鑽燧得火，然燈入堂，堂中燭火即滅，便以此夜誦竟，因此日誦五遍為常云云。
中書令岑文本，少信佛，常念誦法華經普門品。嘗乘船於吳江中，船壞人死，文本亦沒水。聞有人言，但念佛必不死，如是三言，遂隨波出沒，須臾著岸云云。
武德年中，以都水使者蘇長為巴州刺史，度嘉陵江，中流風起船沒，男女六十餘人皆溺死。唯有一妾，常讀法華經，及水入船，妾頭戴經函，誓與俱沒。乃隨波汎濫，頃之，達岸，經函外濕內乾，于今尚在。貞觀中，河東董雄為大理丞，少誠信，蔬食十數年。十四年中，坐連李仙童事，上大怒，使侍御韋悰鞫問甚急，因禁數十人，大理丞李敬玄司直王忻同連此坐，雄與同屋囚鎖，專念普門品，得三千遍，夜坐誦經，鎖忽自解落地。雄驚告忻玄，忻玄共視鎖堅全在地，而鉤鎖相離數尺，即告守者。其夜監察御史張守一宿直，命吏開鎖火燭照之，見鎖不開而相離甚怪。又重鎖紙封書上而去。雄如常誦經，五更中鎖又解落有聲，雄又告忻玄等，至明告敬玄視之。封題如故，而鎖自相離，敬玄素不信佛法，其妻讀經，常謂曰：何為胡神所媚，而讀此書耶？及見雄此事，乃深悟不信之咎，方知佛為大聖也。時忻亦誦八菩薩名，滿三萬遍，其鎖解落，視之如雄不異，其事臺中內外具皆聞見，不久俱脫。
益州西南新繁縣西四十里許，有王李村，隋時有書生，姓荀氏，在此教學。大用工書而不顯跡，人欲其書終不肯出，乃敺之亦不出。遂以筆於前村東空中四面書般若經，數日便了。云此經擬諸天讀之，人初不覺其神也。後忽雷雨大注，牧牛小兒於書經處住而不澆濕，其地乾燥可有丈許。自外流潦，及晴村人怪之。爾後每雨小兒常集其中，衣服不濕。武德年有非常僧，語村人曰：此地空中有般若經，村人莫汙，諸天於上設蓋覆之，不可輕踐。因此四周欄楯不許人畜往，于今雨時仍乾，齋日村人就供，每聞天樂聲繁會盈耳。又近龍朔三年正月二十七日，有高表仁孫子，嘗讀法華經，乘馬從順義門出，有兩騎追之曰：今捉獲矣。其人問曰：卿是何人？答曰：我是閻羅王使者。故來追卿。其人惶忙，走馬西出，欲投普光寺，使人曰：疾捉寺門，勿令入，入即得脫。及至寺門，乃見一騎捉門。又西走欲入開善。又令騎捉門，遂相從西奔欲還本宅，宅在化度寺東，恐道遠，乃欲入醴泉坊，一騎在前，其人以拳擊之，鬼遂落馬。後鬼曰：此人大麤，急曳下挽卻頭髮，即被牽髮，如刀割狀，遙擲于地，亦隨髮落馬，家人輿還。至晚蘇云：備見閻王云：君何盜僧果子，何事說三寶過？遂依伏罪，無敢厝言。王言：盜果之罪，合吞鐵丸四百五十枚，四年受之方盡。說過之罪，合耕其舌。因放令出，遂蘇。少時還絕口如吞物，通身赩赤有苦楚相。經日方醒，云經一年吞百餘丸，其苦難言，明日復爾，恰經四日，吞丸亦盡。方欲拔舌耕之，拔而不出，勘案所由，乃云曾讀法華經，舌不可出。遂放令活，今見在化度寺圓滿師處，聽法懺悔云。
余以從心之年，強加直筆，舒通經教，庶幾無沒。幸冀後賢，捃其遠致，使法寶流被，津潤惟遠，豈不好耶？龍朔四年春正月，於西明寺出之。
