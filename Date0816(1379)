時舍利子問善現言：何緣故說色等入不二無妄法數耶？
善現答言：舍利子！色不異無生滅，無生滅不異色，色即是無生滅，無生滅即是色；受想行識不異無生滅，無生滅不異受想行識，受想行識即是無生滅，無生滅即是受想行識。舍利子！由此緣故，我作是說：色入不二無妄法數，受想行識入不二無妄法數。
舍利子！眼處不異無生滅，無生滅不異眼處，眼處即是無生滅，無生滅即是眼處；耳鼻舌身意處不異無生滅，無生滅不異耳鼻舌身意處，耳鼻舌身意處即是無生滅，無生滅即是耳鼻舌身意處。舍利子！由此緣故，我作是說：眼處入不二無妄法數，耳鼻舌身意處入不二無妄法數。
舍利子！色處不異無生滅，無生滅不異色處，色處即是無生滅，無生滅即是色處；聲香味觸法處不異無生滅，無生滅不異聲香味觸法處，聲香味觸法處即是無生滅，無生滅即是聲香味觸法處。舍利子！由此緣故，我作是說：色處入不二無妄法數，聲香味觸法處入不二無妄法數。
舍利子！眼界不異無生滅，無生滅不異眼界，眼界即是無生滅，無生滅即是眼界；色界、眼識界及眼觸、眼觸為緣所生諸受不異無生滅，無生滅不異色界乃至眼觸為緣所生諸受，色界乃至眼觸為緣所生諸受即是無生滅，無生滅即是色界乃至眼觸為緣所生諸受。舍利子！由此緣故，我作是說：眼界入不二無妄法數，色界乃至眼觸為緣所生諸受入不二無妄法數。
舍利子！耳界不異無生滅，無生滅不異耳界，耳界即是無生滅，無生滅即是耳界；聲界、耳識界及耳觸、耳觸為緣所生諸受不異無生滅，無生滅不異聲界乃至耳觸為緣所生諸受，聲界乃至耳觸為緣所生諸受即是無生滅，無生滅即是聲界乃至耳觸為緣所生諸受。舍利子！由此緣故，我作是說：耳界入不二無妄法數，聲界乃至耳觸為緣所生諸受入不二無妄法數。
舍利子！鼻界不異無生滅，無生滅不異鼻界，鼻界即是無生滅，無生滅即是鼻界；香界、鼻識界及鼻觸、鼻觸為緣所生諸受不異無生滅，無生滅不異香界乃至鼻觸為緣所生諸受，香界乃至鼻觸為緣所生諸受即是無生滅，無生滅即是香界乃至鼻觸為緣所生諸受。舍利子！由此緣故，我作是說：鼻界入不二無妄法數，香界乃至鼻觸為緣所生諸受入不二無妄法數。
舍利子！舌界不異無生滅，無生滅不異舌界，舌界即是無生滅，無生滅即是舌界；味界、舌識界及舌觸、舌觸為緣所生諸受不異無生滅，無生滅不異味界乃至舌觸為緣所生諸受，味界乃至舌觸為緣所生諸受即是無生滅，無生滅即是味界乃至舌觸為緣所生諸受。舍利子！由此緣故，我作是說：舌界入不二無妄法數，味界乃至舌觸為緣所生諸受入不二無妄法數。
舍利子！身界不異無生滅，無生滅不異身界，身界即是無生滅，無生滅即是身界；觸界、身識界及身觸、身觸為緣所生諸受不異無生滅，無生滅不異觸界乃至身觸為緣所生諸受，觸界乃至身觸為緣所生諸受即是無生滅，無生滅即是觸界乃至身觸為緣所生諸受。舍利子！由此緣故，我作是說：身界入不二無妄法數，觸界乃至身觸為緣所生諸受入不二無妄法數。
舍利子！意界不異無生滅，無生滅不異意界，意界即是無生滅，無生滅即是意界；法界、意識界及意觸、意觸為緣所生諸受不異無生滅，無生滅不異法界乃至意觸為緣所生諸受，法界乃至意觸為緣所生諸受即是無生滅，無生滅即是法界乃至意觸為緣所生諸受。舍利子！由此緣故，我作是說：意界入不二無妄法數，法界乃至意觸為緣所生諸受入不二無妄法數。
舍利子！地界不異無生滅，無生滅不異地界，地界即是無生滅，無生滅即是地界；水火風空識界不異無生滅，無生滅不異水火風空識界，水火風空識界即是無生滅，無生滅即是水火風空識界。舍利子！由此緣故，我作是說：地界入不二無妄法數，水火風空識界入不二無妄法數。
舍利子！苦圣諦不異無生滅，無生滅不異苦圣諦，苦圣諦即是無生滅，無生滅即是苦圣諦；集滅道圣諦不異無生滅，無生滅不異集滅道圣諦，集滅道圣諦即是無生滅，無生滅即是集滅道圣諦。舍利子！由此緣故，我作是說：苦圣諦入不二無妄法數，集滅道圣諦入不二無妄法數。
舍利子！無明不異無生滅，無生滅不異無明，無明即是無生滅，無生滅即是無明；行、識、名色、六處、觸、受、愛、取、有、生、老死愁嘆苦憂惱不異無生滅，無生滅不異行乃至老死愁嘆苦憂惱，行乃至老死愁嘆苦憂惱即是無生滅，無生滅即是行乃至老死愁嘆苦憂惱。舍利子！由此緣故，我作是說：無明入不二無妄法數，行乃至老死愁嘆苦憂惱入不二無妄法數。
舍利子！內空不異無生滅，無生滅不異內空，內空即是無生滅，無生滅即是內空；外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空不異無生滅，無生滅不異外空乃至無性自性空，外空乃至無性自性空即是無生滅，無生滅即是外空乃至無性自性空。舍利子！由此緣故，我作是說：內空入不二無妄法數，外空乃至無性自性空入不二無妄法數。
舍利子！布施波羅蜜多不異無生滅，無生滅不異布施波羅蜜多，布施波羅蜜多即是無生滅，無生滅即是布施波羅蜜多；凈戒、安忍、精進、靜慮、般若波羅蜜多不異無生滅，無生滅不異凈戒、安忍、精進、靜慮、般若波羅蜜多，凈戒、安忍、精進、靜慮、般若波羅蜜多即是無生滅，無生滅即是凈戒、安忍、精進、靜慮、般若波羅蜜多。舍利子！由此緣故，我作是說：布施波羅蜜多入不二無妄法數，凈戒、安忍、精進、靜慮、般若波羅蜜多入不二無妄法數。
舍利子！四靜慮不異無生滅，無生滅不異四靜慮，四靜慮即是無生滅，無生滅即是四靜慮；四無量、四無色定不異無生滅，無生滅不異四無量、四無色定，四無量、四無色定即是無生滅，無生滅即是四無量、四無色定。舍利子！由此緣故，我作是說：四靜慮入不二無妄法數，四無量、四無色定入不二無妄法數。
舍利子！八解脫不異無生滅，無生滅不異八解脫，八解脫即是無生滅，無生滅即是八解脫；八勝處、九次第定、十遍處不異無生滅，無生滅不異八勝處、九次第定、十遍處，八勝處、九次第定、十遍處即是無生滅，無生滅即是八勝處、九次第定、十遍處。舍利子！由此緣故，我作是說：八解脫入不二無妄法數，八勝處、九次第定、十遍處入不二無妄法數。
舍利子！四念住不異無生滅，無生滅不異四念住，四念住即是無生滅，無生滅即是四念住；四正斷、四神足、五根、五力、七等覺支、八圣道支不異無生滅，無生滅不異四正斷乃至八圣道支，四正斷乃至八圣道支即是無生滅，無生滅即是四正斷乃至八圣道支。舍利子！由此緣故，我作是說：四念住入不二無妄法數，四正斷乃至八圣道支入不二無妄法數。
舍利子！空解脫門不異無生滅，無生滅不異空解脫門，空解脫門即是無生滅，無生滅即是空解脫門；無相、無愿解脫門不異無生滅，無生滅不異無相、無愿解脫門，無相、無愿解脫門即是無生滅，無生滅即是無相、無愿解脫門。舍利子！由此緣故，我作是說：空解脫門入不二無妄法數，無相、無愿解脫門入不二無妄法數。
舍利子！五眼不異無生滅，無生滅不異五眼，五眼即是無生滅，無生滅即是五眼；六神通不異無生滅，無生滅不異六神通，六神通即是無生滅，無生滅即是六神通。舍利子！由此緣故，我作是說：五眼入不二無妄法數，六神通入不二無妄法數。
舍利子！佛十力不異無生滅，無生滅不異佛十力，佛十力即是無生滅，無生滅即是佛十力；四無所畏、四無礙解、大慈大悲大喜大舍、十八佛不共法不異無生滅，無生滅不異四無所畏乃至十八佛不共法，四無所畏乃至十八佛不共法即是無生滅，無生滅即是四無所畏乃至十八佛不共法。舍利子！由此緣故，我作是說：佛十力入不二無妄法數，四無所畏乃至十八佛不共法入不二無妄法數。
舍利子！真如不異無生滅，無生滅不異真如，真如即是無生滅，無生滅即是真如；法界、法性、平等性、離生性、法定、法住、實際、虛空界、不思議界不異無生滅，無生滅不異法界乃至不思議界，法界乃至不思議界即是無生滅，無生滅即是法界乃至不思議界。舍利子！由此緣故，我作是說：真如入不二無妄法數，法界乃至不思議界入不二無妄法數。
舍利子！無上正等菩提不異無生滅，無生滅不異無上正等菩提，無上正等菩提即是無生滅，無生滅即是無上正等菩提；一切智、道相智、一切相智不異無生滅，無生滅不異一切智、道相智、一切相智，一切智、道相智、一切相智即是無生滅，無生滅即是一切智、道相智、一切相智。舍利子！由此緣故，我作是說：無上正等菩提入不二無妄法數，一切智、道相智、一切相智入不二無妄法數。
舍利子！無忘失法不異無生滅，無生滅不異無忘失法，無忘失法即是無生滅，無生滅即是無忘失法；住舍性不異無生滅，無生滅不異住舍性，住舍性即是無生滅，無生滅即是住舍性。舍利子！由此緣故，我作是說：無忘失法入不二無妄法數，住舍性入不二無妄法數。
舍利子！一切陀羅尼門不異無生滅，無生滅不異一切陀羅尼門，一切陀羅尼門即是無生滅，無生滅即是一切陀羅尼門；一切三摩地門不異無生滅，無生滅不異一切三摩地門，一切三摩地門即是無生滅，無生滅即是一切三摩地門。舍利子！由此緣故，我作是說：一切陀羅尼門入不二無妄法數，一切三摩地門入不二無妄法數。
尒時，具壽善現白佛言：世尊！諸菩薩摩訶薩修行般若波羅蜜多觀諸法時，見我無生，畢竟凈故；見有情、命者、生者、養者、士夫、補特伽羅、意生、儒童、作者、受者、知者、見者無生，畢竟凈故。
世尊！諸菩薩摩訶薩修行般若波羅蜜多觀諸法時，見色無生，畢竟凈故；見受想行識無生，畢竟凈故。世尊！諸菩薩摩訶薩修行般若波羅蜜多觀諸法時，見眼處無生，畢竟凈故；見耳鼻舌身意處無生，畢竟凈故。世尊！諸菩薩摩訶薩修行般若波羅蜜多觀諸法時，見色處無生，畢竟凈故；見聲香味觸法處無生，畢竟凈故。
世尊！諸菩薩摩訶薩修行般若波羅蜜多觀諸法時，見眼界無生，畢竟凈故；見色界、眼識界及眼觸、眼觸為緣所生諸受無生，畢竟凈故。世尊！諸菩薩摩訶薩修行般若波羅蜜多觀諸法時，見耳界無生，畢竟凈故；見聲界、耳識界及耳觸、耳觸為緣所生諸受無生，畢竟凈故。世尊！諸菩薩摩訶薩修行般若波羅蜜多觀諸法時，見鼻界無生，畢竟凈故；見香界、鼻識界及鼻觸、鼻觸為緣所生諸受無生，畢竟凈故。
世尊！諸菩薩摩訶薩修行般若波羅蜜多觀諸法時，見舌界無生，畢竟凈故；見味界、舌識界及舌觸、舌觸為緣所生諸受無生，畢竟凈故。世尊！諸菩薩摩訶薩修行般若波羅蜜多觀諸法時，見身界無生，畢竟凈故；見觸界、身識界及身觸、身觸為緣所生諸受無生，畢竟凈故。世尊！諸菩薩摩訶薩修行般若波羅蜜多觀諸法時，見意界無生，畢竟凈故；見法界、意識界及意觸、意觸為緣所生諸受無生，畢竟凈故。
世尊！諸菩薩摩訶薩修行般若波羅蜜多觀諸法時，見地界無生，畢竟凈故；見水火風空識界無生，畢竟凈故。世尊！諸菩薩摩訶薩修行般若波羅蜜多觀諸法時，見苦圣諦無生，畢竟凈故；見集滅道圣諦無生，畢竟凈故。世尊！諸菩薩摩訶薩修行般若波羅蜜多觀諸法時，見無明無生，畢竟凈故；見行、識、名色、六處、觸、受、愛、取、有、生、老死愁嘆苦憂惱無生，畢竟凈故。
世尊！諸菩薩摩訶薩修行般若波羅蜜多觀諸法時，見內空無生，畢竟凈故；見外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空無生，畢竟凈故。
世尊！諸菩薩摩訶薩修行般若波羅蜜多觀諸法時，見布施波羅蜜多無生，畢竟凈故；見凈戒、安忍、精進、靜慮、般若波羅蜜多無生，畢竟凈故。世尊！諸菩薩摩訶薩修行般若波羅蜜多觀諸法時，見四靜慮無生，畢竟凈故；見四無量、四無色定無生，畢竟凈故。世尊！諸菩薩摩訶薩修行般若波羅蜜多觀諸法時，見八解脫無生，畢竟凈故；見八勝處、九次第定、十遍處無生，畢竟凈故。
世尊！諸菩薩摩訶薩修行般若波羅蜜多觀諸法時，見四念住無生，畢竟凈故；見四正斷、四神足、五根、五力、七等覺支、八圣道支無生，畢竟凈故。世尊！諸菩薩摩訶薩修行般若波羅蜜多觀諸法時，見空解脫門無生，畢竟凈故；見無相、無愿解脫門無生，畢竟凈故。世尊！諸菩薩摩訶薩修行般若波羅蜜多觀諸法時，見五眼無生，畢竟凈故；見六神通無生，畢竟凈故。
世尊！諸菩薩摩訶薩修行般若波羅蜜多觀諸法時，見佛十力無生，畢竟凈故；見四無所畏、四無礙解、大慈大悲大喜大舍、十八佛不共法無生，畢竟凈故。世尊！諸菩薩摩訶薩修行般若波羅蜜多觀諸法時，見一切智無生，畢竟凈故；見道相智、一切相智無生，畢竟凈故。世尊！諸菩薩摩訶薩修行般若波羅蜜多觀諸法時，見無忘失法無生，畢竟凈故；見住舍性無生，畢竟凈故。
世尊！諸菩薩摩訶薩修行般若波羅蜜多觀諸法時，見一切陀羅尼門無生，畢竟凈故；見一切三摩地門無生，畢竟凈故。世尊！諸菩薩摩訶薩修行般若波羅蜜多觀諸法時，見異生無生，畢竟凈故；見異生法無生，畢竟凈故。世尊！諸菩薩摩訶薩修行般若波羅蜜多觀諸法時，見預流無生，畢竟凈故；見預流法無生，畢竟凈故。
世尊！諸菩薩摩訶薩修行般若波羅蜜多觀諸法時，見一來無生，畢竟凈故；見一來法無生，畢竟凈故。世尊！諸菩薩摩訶薩修行般若波羅蜜多觀諸法時，見不還無生，畢竟凈故；見不還法無生，畢竟凈故。世尊！諸菩薩摩訶薩修行般若波羅蜜多觀諸法時，見阿羅漢無生，畢竟凈故；見阿羅漢法無生，畢竟凈故。
世尊！諸菩薩摩訶薩修行般若波羅蜜多觀諸法時，見獨覺無生，畢竟凈故；見獨覺法無生，畢竟凈故。世尊！諸菩薩摩訶薩修行般若波羅蜜多觀諸法時，見菩薩無生，畢竟凈故；見菩薩法無生，畢竟凈故。世尊！諸菩薩摩訶薩修行般若波羅蜜多觀諸法時，見如來無生，畢竟凈故；見如來法無生，畢竟凈故。
時舍利子謂善現言：如我解仁者所說義，我、有情等無生，色、受等無生，乃至如來、如來法無生。若如是者，六趣受生應無差別，不應預流得預流果、一來得一來果、不還得不還果、阿羅漢得阿羅漢果，不應獨覺得獨覺菩提，不應菩薩摩訶薩得一切相智，亦不應得五種菩提。復次，善現！若一切法定無生者，何緣預流為預流果修斷三結道？何緣一來為一來果修薄貪瞋癡道？何緣不還為不還果修斷五順下分結道？何緣阿羅漢為阿羅漢果修斷五順上分結道？何緣獨覺為獨覺菩提修悟緣起道？何緣菩薩摩訶薩為度無量諸有情故，修多百千難行苦行，備受無邊種種劇苦？何緣如來證得無上正等菩提？何緣諸佛為有情故，轉妙法輪？
尒時，具壽善現答舍利子言：非我於無生法中見有六趣受生差別，非我於無生法中見有能入諦現觀者，非我於無生法中見有預流得預流果、一來得一來果、不還得不還果、阿羅漢得阿羅漢果，非我於無生法中見有獨覺得獨覺菩提，非我於無生法中見有菩薩摩訶薩得一切相智及五種菩提。
復次，舍利子！非我於無生法中見有預流為預流果修斷三結道，非我於無生法中見有一來為一來果修薄貪瞋癡道，非我於無生法中見有不還為不還果修斷五順下分結道，非我於無生法中見有阿羅漢為阿羅漢果修斷五順上分結道，非我於無生法中見有獨覺為獨覺菩提修悟緣起道，非我於無生法中見有菩薩摩訶薩為度無量諸有情故，修多百千難行苦行，備受無邊種種劇苦，而諸菩薩摩訶薩亦復不起難行苦行想。所以者何？非住難行苦行想能為無量無數無邊有情作饒益事。舍利子！然諸菩薩摩訶薩以無所得而為方便，於一切有情起大悲心，住如父母想、如兄弟想、如妻子想、如己身想，如是乃能為無量無數無邊有情作大饒益。舍利子！諸菩薩摩訶薩應作是心：如我自性，於一切法，以一切種、一切處、一切時，求不可得，內外諸法亦復如是，都無所有，皆不可得。何以故？諸菩薩摩訶薩若住此想修難行苦行，便能饒益無量無數無邊有情。是故菩薩摩訶薩於一切法應無執受。舍利子！非我於無生法中見有諸佛證得無上正等菩提，轉妙法輪，度無量眾。
時舍利子問善現言：仁今為欲以生法證生法，為欲以無生法證無生法耶？
善現答言：我實不欲以生法證生法，亦實不欲以無生法證無生法。
舍利子言：若尒，仁今為欲以生法證無生法，為欲以無生法證生法耶？
善現答言：我亦不欲以生法證無生法，亦復不欲以無生法證生法。
舍利子言：若如是者，豈全無得無現觀耶？
善現答言：雖有得有現觀，而不以此二法證。舍利子！但隨世間言說施設有得有現觀，非勝義中有得有現觀。但隨世間言說施設有預流有預流果，有一來有一來果，有不還有不還果，有阿羅漢有阿羅漢果，有獨覺有獨覺菩提，有菩薩摩訶薩有無上正等覺，非勝義中有預流乃至無上正等覺。
舍利子言：若隨世間言說施設有得有現觀等非勝義者，六趣差別亦隨世間言說施設故有，非勝義耶？
善現答言：如是！如是！誠如所說。何以故？舍利子！於勝義中無業無異熟，無生無滅，無染無凈故。
時舍利子問善現言：仁今為欲令不生法生，為欲令已生法生耶？
善現答言：我不欲令不生法生，亦不欲令已生法生。
舍利子言：何等是不生法，仁者不欲令彼法生？
善現答言：舍利子！色是不生法，我不欲令生。何以故？以自性空故。受想行識是不生法，我不欲令生。何以故？以自性空故。舍利子！眼處是不生法，我不欲令生。何以故？以自性空故。耳鼻舌身意處是不生法，我不欲令生。何以故？以自性空故。舍利子！色處是不生法，我不欲令生。何以故？以自性空故。聲香味觸法處是不生法，我不欲令生。何以故？以自性空故。
舍利子！眼界是不生法，我不欲令生。何以故？以自性空故。色界、眼識界及眼觸、眼觸為緣所生諸受是不生法，我不欲令生。何以故？以自性空故。舍利子！耳界是不生法，我不欲令生。何以故？以自性空故。聲界、耳識界及耳觸、耳觸為緣所生諸受是不生法，我不欲令生。何以故？以自性空故。舍利子！鼻界是不生法，我不欲令生。何以故？以自性空故。香界、鼻識界及鼻觸、鼻觸為緣所生諸受是不生法，我不欲令生。何以故？以自性空故。
舍利子！舌界是不生法，我不欲令生。何以故？以自性空故。味界、舌識界及舌觸、舌觸為緣所生諸受是不生法，我不欲令生。何以故？以自性空故。舍利子！身界是不生法，我不欲令生。何以故？以自性空故。觸界、身識界及身觸、身觸為緣所生諸受是不生法，我不欲令生。何以故？以自性空故。舍利子！意界是不生法，我不欲令生。何以故？以自性空故。法界、意識界及意觸、意觸為緣所生諸受是不生法，我不欲令生。何以故？以自性空故。
舍利子！地界是不生法，我不欲令生。何以故？以自性空故。水火風空識界是不生法，我不欲令生。何以故？以自性空故。舍利子！苦圣諦是不生法，我不欲令生。何以故？以自性空故。集滅道圣諦是不生法，我不欲令生。何以故？以自性空故。舍利子！無明是不生法，我不欲令生。何以故？以自性空故。行、識、名色、六處、觸、受、愛、取、有、生、老死愁嘆苦憂惱是不生法，我不欲令生。何以故？以自性空故。
舍利子！內空是不生法，我不欲令生。何以故？以自性空故。外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空是不生法，我不欲令生。何以故？以自性空故。
舍利子！布施波羅蜜多是不生法，我不欲令生。何以故？以自性空故。凈戒、安忍、精進、靜慮、般若波羅蜜多是不生法，我不欲令生。何以故？以自性空故。舍利子！四靜慮是不生法，我不欲令生。何以故？以自性空故。四無量、四無色定是不生法，我不欲令生。何以故？以自性空故。舍利子！八解脫是不生法，我不欲令生。何以故？以自性空故。八勝處、九次第定、十遍處是不生法，我不欲令生。何以故？以自性空故。
舍利子！四念住是不生法，我不欲令生。何以故？以自性空故。四正斷、四神足、五根、五力、七等覺支、八圣道支是不生法，我不欲令生。何以故？以自性空故。舍利子！空解脫門是不生法，我不欲令生。何以故？以自性空故。無相、無愿解脫門是不生法，我不欲令生。何以故？以自性空故。舍利子！五眼是不生法，我不欲令生。何以故？以自性空故。六神通是不生法，我不欲令生。何以故？以自性空故。
舍利子！佛十力是不生法，我不欲令生。何以故？以自性空故。四無所畏、四無礙解、大慈大悲大喜大舍、十八佛不共法是不生法，我不欲令生。何以故？以自性空故。舍利子！一切智是不生法，我不欲令生。何以故？以自性空故。道相智、一切相智是不生法，我不欲令生。何以故？以自性空故。舍利子！無忘失法是不生法，我不欲令生。何以故？以自性空故。住舍性是不生法，我不欲令生。何以故？以自性空故。
舍利子！一切陀羅尼門是不生法，我不欲令生。何以故？以自性空故。一切三摩地門是不生法，我不欲令生。何以故？以自性空故。舍利子！異生是不生法，我不欲令生。何以故？以自性空故。異生法是不生法，我不欲令生。何以故？以自性空故。舍利子！預流是不生法，我不欲令生。何以故？以自性空故。預流法是不生法，我不欲令生。何以故？以自性空故。
舍利子！一來是不生法，我不欲令生。何以故？以自性空故。一來法是不生法，我不欲令生。何以故？以自性空故。舍利子！不還是不生法，我不欲令生。何以故？以自性空故。不還法是不生法，我不欲令生。何以故？以自性空故。舍利子！阿羅漢是不生法，我不欲令生。何以故？以自性空故。阿羅漢法是不生法，我不欲令生。何以故？以自性空故。
舍利子！獨覺是不生法，我不欲令生。何以故？以自性空故。獨覺法是不生法，我不欲令生。何以故？以自性空故。舍利子！菩薩是不生法，我不欲令生。何以故？以自性空故。菩薩法是不生法，我不欲令生。何以故？以自性空故。舍利子！如來是不生法，我不欲令生。何以故？以自性空故。如來法是不生法，我不欲令生。何以故？以自性空故。
舍利子言：何等是已生法，仁者不欲令彼法生？
善現答言：色是已生法，我不欲令生。何以故？以自性空故。受想行識是已生法，我不欲令生。何以故？以自性空故。舍利子！眼處是已生法，我不欲令生。何以故？以自性空故。耳鼻舌身意處是已生法，我不欲令生。何以故？以自性空故。舍利子！色處是已生法，我不欲令生。何以故？以自性空故。聲香味觸法處是已生法，我不欲令生。何以故？以自性空故。
舍利子！眼界是已生法，我不欲令生。何以故？以自性空故。色界、眼識界及眼觸、眼觸為緣所生諸受是已生法，我不欲令生。何以故？以自性空故。舍利子！耳界是已生法，我不欲令生。何以故？以自性空故。聲界、耳識界及耳觸、耳觸為緣所生諸受是已生法，我不欲令生。何以故？以自性空故。舍利子！鼻界是已生法，我不欲令生。何以故？以自性空故。香界、鼻識界及鼻觸、鼻觸為緣所生諸受是已生法，我不欲令生。何以故？以自性空故。
舍利子！舌界是已生法，我不欲令生。何以故？以自性空故。味界、舌識界及舌觸、舌觸為緣所生諸受是已生法，我不欲令生。何以故？以自性空故。舍利子！身界是已生法，我不欲令生。何以故？以自性空故。觸界、身識界及身觸、身觸為緣所生諸受是已生法，我不欲令生。何以故？以自性空故。舍利子！意界是已生法，我不欲令生。何以故？以自性空故。法界、意識界及意觸、意觸為緣所生諸受是已生法，我不欲令生。何以故？以自性空故。
舍利子！地界是已生法，我不欲令生。何以故？以自性空故。水火風空識界是已生法，我不欲令生。何以故？以自性空故。舍利子！苦圣諦是已生法，我不欲令生。何以故？以自性空故。集滅道圣諦是已生法，我不欲令生。何以故？以自性空故。舍利子！無明是已生法，我不欲令生。何以故？以自性空故。行、識、名色、六處、觸、受、愛、取、有、生、老死愁嘆苦憂惱是已生法，我不欲令生。何以故？以自性空故。
舍利子！內空是已生法，我不欲令生。何以故？以自性空故。外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空是已生法，我不欲令生。何以故？以自性空故。