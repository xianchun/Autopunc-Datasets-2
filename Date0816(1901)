今據鄉貫據詞難抑，已於月日預告，先颺寶旛，上聞齋意。今按下元黃籙簡文靈仙品格，建立靈壇，崇修齋法。恭依次第，宣演真科。進拜天官濟度諸章，頒行元始符命、金籙白簡、救苦真符，太上敕赦生天寶籙，玉清拔幽魂、破地獄真符，青宮九龍符命，神虎玉劄，赦拔等魂，及十方九幽、囚徒苦爽，出離長夜，祗受齋功。謹取月日開啟齋壇，召攝亡魂，赴壇受度。日清旦為始，正齋行道，三日九朝。日夜普設清凈無礙斛食，夜齋鍊度，六道四生，孤魂滯魄。日夜水火變鍊，係薦亡魂。傳授九真妙戒，告行元始符命、金籙白簡長生靈符、給籙破券，保舉超昇。事畢拜表言功，解壇滿散。日夜祗設三界高真，清醮三百六十分位，仰答洪恩，投龍進簡。除具事由，備奏上帝，乞降敕命，及奏諸天帝尊，請降睿旨，申三界真司，牒合屬去處。將所薦亡魂，生死年月，別具帳狀，申三天門下上清天樞院，伺候敕旨，頒行外。尚慮朔獄幽途，泉酆土壘，拘繫罪魂去處，未即放釋前來，有妨開度，須至奏聞者。
右謹錄狀，上奏洞淵三昧無量上上太乙天君三洞天尊御前，恭望天慈，特降睿旨，下三界十方、重泉九壘，風梵剛維之境，朔單鬱絕之鄉，一切陰司、冥曹幽獄，開明罪爽，赦拔亡魂。普及幽沉，俱蒙超濟。齋功成就，存歿霑恩。冒犯天威，誠惶誠恐，稽首頓首，死罪，謹具狀，上奏以聞。謹狀。
奏為崇建無上黃籙大齋，今欲開壇，依科修奉，九朝懺謝。首露愆瑕，欲仗靈官，謄奏齋誠，原赦超度。乞降睿旨，頒下三界十方施行事。
今據某布政司尚慮所薦，一切亡魂，宿纏障業，拘擊幽途。欲得赦拔冤愆，超離苦趣。全神復本，顯露形儀。須仗恩光，俯垂濟度，須至奏聞者。
右謹錄狀，上奏九天採訪應元保運南極真王朱陵大帝，恭望天慈，允所奏，特降睿旨，下三界十方、合屬真司，九地幽陰、一切去處。照應赦拔亡魂，開明罪爽。更乞分靈降監，採納啟祈。成就齋功，珍消魔障。降流睿澤，超度亡魂。苦爽無依，普資昇濟。臨壇翊衛，傳奏仙曹。均與賞功，進加品爵。覃恩家國，資福存亡。上應大道之好生，下副微臣之懇檮。冒犯天威。
今據布政司處某鄉居尚慮所薦一切亡魂，宿世今生，迷真逐妄。業緣報對，神爽沉淪。欲得和合陰陽，反生魂魄。結形九炁，育質三元。全賴恩光，俯垂開度，須至奏聞者。
右謹錄狀，上奏靈寶自然九天生神上帝，恭望天慈，允所奏，特降睿旨，下三界十方及九天鍊度、生化真司，地水冥曹、一切去處。照應赦拔亡魂，開明罪爽。仍乞俯賜恩光，證明鍊度。降九天之神炁，發九地之朽骸。俾係薦亡魂，幽魂苦爽。迴骸起死，聚氣凝神。落滅惡根，超昇福境。更祈殊貺，利佑見存。普及邦家，均霑景福。冒犯天威。
奏為，乞崇建無上黃籙大齋，今欲頒行符命，追攝赴壇，依科開度，乞降睿旨，下三界十方及九天鍊度生死真司施行事。
今據布政司鄉處尚慮所薦亡魂，神爽沉滯，尸魄流蕩，必資焚炁，完聚形神。及建齋之日，欲得諸天金童玉女、直符騎吏，下臨壇所，上奏齋誠，須至奏聞者。
右謹錄狀，上奏三十二天帝君，恭望天慈，允所奏，特降睿旨，下三界十方、一切去處，照應俯賜，恩光照燭，梵炁流通。俾等魂，及十方九幽，苦魂罪魄，俱離幽夜，悉詣齋壇。陶沐陽精，灌溉胞命。聚神返本，受化更生。仍乞降旨諸天，監齋直事、侍香金童、散花玉女、五帝直符、直日香官、傳言奏事、飛龍騎吏等，如期下降，監衛齋壇。庶得啟奏感通，齋功御達。存亡受度，家國霑恩。冒犯天威。
奏為人，乞崇建無上黃籙大齋，今欲頒行符命，請降官吏，追攝赴壇，依科開度。乞降聖旨，頒下三界十方施行事。
今據布政司鄉處尚慮在會係薦亡魂，業緣報對，神爽沉淪。欲得生炁結形，陶魂鑄魄，必資祖炁，變鍊形神，須至奏聞者。
右謹錄狀，上奏東華木公上相青童道君、九靈太妙白玉龜臺夜光金真萬炁祖母元君，恭望聖慈，俯賜恩光，監臨鍊度。降二儀之祖炁，發九地之朽骸。特與在會係薦等魂，鍊胎返本，委炁聚形。受化更生，隨果超度。更資慧澤，普及幽沉。俱承變鍊之功，並脫輪迴之苦。庶俾三塗罷對，五道開光。冒犯聖威。同洞淵狀，結至謹狀。
已上狀末式，並與三清狀同。
本司先據布政司縣處本司據詞難抑，已於月日預告，先颺寶旛，上聞齋意。今按下元黃籙簡文靈格，建立靈壇，崇修齋法。恭依次第，宣演真科。進拜天官濟度諸章，頒行元始符命、金籙白簡、救苦真符，太上敕赦生天寶籙，玉清拔幽魂、破地獄真符，青宮九龍符命，神虎玉劄。赦拔亡等魂，及十方九幽，囚徒苦爽。出離長夜，祗受齋功。謹取月日開啟齋壇，召攝亡魂，赴壇受度。日清旦為始，正齋行道，三日九朝。日夜普設清凈，無礙斛食，夜齋鍊度。六道四生，孤魂滯魄。日夜水火變鍊，係薦亡魂，傳授九真妙戒，告行元始符命、金籙白簡、長生靈符、給籙破券，保舉超升。事畢，拜表言功，解壇滿散。日夜祗設三界高真，清醮三百六十分位。仰答洪恩，投龍進簡。除具事由，備奏上帝，乞降敕命，及奏諸天帝尊，請降睿旨，申三界真司，牒合屬去處。所有係薦亡魂，姓名，生死年月，開具帳狀。前去今發，奏狀二十七函。並重封印完，乞為依時投進。請降敕命，睿旨施行。須至開申者，
木公尊神金母元君。
右謹具狀，申三天門下上清天樞院。伏乞將上件奏狀，徧為通奏。恭請敕旨符命，睿旨頒行，三界十方。本司今來所乞，逐一施行。謹具申聞，伏候昭報。謹狀。
今具係薦亡魂，姓名，生死年月，去處下項。
一正薦，亡故，係甲子命。年月日在處命過，享年幾歲。
依前，逐一開列。
依前，逐一開列。
右具如前。
今具在會係薦亡魂，姓名，生死年月，去處下項。
一會首，具官姓，薦亡親，係甲子命存日，享年歲。於年月日，在處命過。依前式，逐一開列。
一在會具鄉貫，姓薦亡親，係甲子命，享年歲。於年月日，在處命過。依前式，逐一開列後。同正薦申狀結。