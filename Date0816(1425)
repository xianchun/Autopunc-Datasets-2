此是譬說開三顯一，化中根人中第二、明中根人領解，仍其得解立品目，故言，就中初開為二：第一、經家敘中根人得解之相；第二、從而白佛言以下，出其領解。第一可見。就第二、領解中亦有二：第一、從初訖六十八行偈，正領解；第二、從世尊我今，得道得果以下，有十八行半偈，嘆佛恩深難報，結成領解。
就第一、正領解中亦有長行、偈。就長行中亦有二：第一、先出其今昔所懷；第二、從世尊！我等今者以下，正領上十譬及中十種法說。就第一、先出其今昔所懷中即有二：第一、出其昔日不求大之所以；第二、從我等今於佛前以下，出其今日得大，內心歡喜。
就第一、出其昔日不求大之所以中即有二：第一、直言有三妨故不求；第二、從世尊往昔以下，別釋三妨。三妨者：一、居僧之首故不求；二、年朽邁故不求；三、自謂已得故不求。言昔日大品座席時，我親為諸菩薩覆講大乘因果之理，于時自知大乘之道實尊可求，而不求者，有此三妨故也。
一、居僧首故不求者，夫小乘之法，執教定宗，位有次第，出入制時，動靜須容。今須菩提既為上坐，若欲學大乘，輕輕出入，不用制者，則諸余新學聲聞，廢其戒法，日增造非。
二、年朽邁故不求者，雖居僧首，年時若莊，名為父子相見譬，此即領上火宅中第二、名長者見火起譬，亦遠領中第二、法說，明如來見眾生為五濁所惛。
第三、從則遣傍人以下，訖往至貧解以來，覓應機而不得。第三、從時貧窮子以下，名子還近父，以譬眾生雖失大乘解，猶有感佛出世之機。第四、從父每念子以下，名父失子憂念轉深，以譬如來見眾生雖有感佛出世之機，猶為五濁所惛，起慈彌深。
譬若有人者，三乘人，自譬己身。年既幼稚者，譬失解不久。舍父逃逝者，譬背佛流行六道。失解後理中密有背佛之義，故云逃。
問曰：眾生失大乘解，如來在世而失，就化他方故失耶？
答曰：如來在時，眾生念法心未薄，但就化他方之後而失也。
即問：然則應言但父舍子而逃，子不背父也。
答曰：舍父者，但譬其失解後不復向佛，是非正譬失其大乘解也。然若論如來就化他方，正由眾生盡感佛在世之機，非如來故欲先舍此而去。然則子先背父，猶不離也。
又問：如來明達眾生後必失其大乘解，何勞用大乘為化？
答曰：夫圣人說法，非但當時即利，遠取後益也。何者？今言失者，但廣起煩惱，以覆本解故云失，非謂永絕。所以後發大機時，力其本解，為化甚利。然則遠取後益明矣。
或云年既幼稚者，譬大乘解弱。唯由年少無知故，舍父逃逝。若年長大有智，云何舍父？故知是譬解弱，父則可去，但於義難通。若以幼稚譬解弱者，下言年既長大，亦應譬解強大，如言幼稚無知故舍父者，亦應年既長大時不可舍父，而猶馳騁四方，故知幼稚非譬解弱。
久住他國者，大乘教譬己國，人天教為他國，言失解之後，久在人天教中修行也。
或十、廿，至五十歲者，明其住他國年數也，譬失解之後，逕流五道也。然失解或有但逕人道，仍更值佛，得其本解者，或先逕畜生，後生人道，仍更值佛，得其本解者，故言或十、廿。或有備逕五道，然後值佛，得其本解者，故云至五十歲。未必盡行五道，故云或也。經云：五戒得人身，十善得天身。若爾，既云久在五戒十善教中，何復一生畜生故云廿？
答曰：此就宿業為論故然。何者？雖在五戒十善之中，若其宿業應先受畜生者，必一生畜生，然後得人，故云或廿也。
年既長大，加復窮困者，年長譬失解久，言年少時以少衣食足給，而長時非以少物可堪，故云加復窮困。內合眾生失解既久，則非微善愿力可資也。
馳騁四方，以求衣食者，言各隨其業，俓流四生，求覓道理也。漸漸游行，遇向本國者，言雖復久住他國，理非永背己國也。譬眾生雖復失解，久在五戒十善教中，理非永失其本大乘解也。而向本國非即，故云漸漸。
從其父先來以下，第二、名父覓子不得，內合如來從眾生失解以來，恒覓化機不得。就中亦有二：第一、直言求子不得，內合直明覓化機不得；第二、從中止一城以下，明雖有失子之憂，猶不廢其家業大事，內合如來雖一方眾生不得應機，而不廢其教化常事。中止一城者，一城譬一大乘教，教譬城義，即如恒釋，言如來恒在一大乘教中也。
從其家大富以下，皆譬佛果備有眾德，臣譬八地以上，佐譬七地以下，吏譬緣覺，民譬聲聞，像譬大乘法，馬、牛、羊譬三乘法。從佛宣如出，化功歸己如入，施化非一方，故云乃遍他國。商估賈客亦甚眾多者，商估背賤求貴，譬從佛教化諸菩薩也。
從時貧窮子以下，第三、名子還近父，內合眾生遠有感佛出世說法之機。就中即有二：第一、時貧窮子游諸聚落，逕歷國邑者，明子近父之由，言游行不已，故得近其父，內合眾生逕行五戒十善不已，故有感佛出世說法之機。遂到其父所止之城者，第二、正明近父，內合正有感佛出世之機，然是非正感一教，但泛明有如是感教之機也。
從父每念子以下，第四、名父失子，憂念轉深，內合如來見眾生失大乘解，廣起煩惱，起慈彌深。就中亦有二：第一、從初訖每憶其子，直言失子憂念，內合如來憂念眾生失大乘解，亦可直言失大乘眾生憂念；第二、從復作是念以下，假設明得子無憂，內合亦假設得大機無憂。
父每念子，與子離別，五十余歲者，譬失大乘解，逕修羅道也。
而未曾向人說如此事者，言一應以來，未向聲聞、辟支等，說眾生失其本大乘解事也。但自思惟者，言但佛獨思也。心懷悔恨者，悔在於父，恨在於子。何則？悔不堅賞，恨不顧生，內合亦然，悔在如來不堅用大乘為化，恨在眾生都不尋其本大乘解。
自念老朽者，譬廢大乘教來久也。多有財物，金、銀、珍寶，倉庫盈溢者，譬大乘教所明佛果眾德。無有子息者，言無堪受大乘眾生。一旦終沒，財物散失，無所委付者，言由無大機，若就化他方，則大乘道無利於此眾生。是以殷懃每憶其子者，言每憶眾生無大機。
從復作是念以下，第二、假設明得子無憂。我若得子，委付財物，坦無量。多有僮仆、臣佐、吏民，即同上火宅財富無量，多有田宅及諸僮仆，亦同安穩眾生故，以種種法門，宣示於佛道。但其間亦有少少不從，而其大致不乖也。
從爾時，窮子以下，第二、名為父子相見譬，此譬領上火宅中第二、明長者見火起譬，亦遠領第二、明如來見眾生為五濁所惛。就中亦有二：第一、從初訖疾走而去，先明子見父，內合眾生以人天小機感佛；第二、從時富長者以下，明父見子，內合如來見眾生有人天小機。
然上但言長者見子，不言諸子見長者，內合但明以智照機，不明以機感圣。但此以義倍明。就第一、子見父，開為二：第一、從初訖威德特尊，正明見父，內合眾生正以人天小機感佛；第二、從窮子見父以下，明見父生畏避心，內合眾生小機欲避大乘佛。
傭賃展轉，遇到父舍，住立門側者，修行五戒、十善不止之力，今以人天小機得感如來。若以大乘機感，如立門中，而今以人天小機感故，云立門側。遙見其父，居師子床者，以言遠機感居十力、無畏坐佛也。寶機承足者，權實二智為兩足，二諦境為寶機，言如來常以權實二智照二諦境，如寶機承足。諸婆羅門譬八地以上，剎利譬七地以下，居士譬內凡夫。然此中佛應是一果佛。若爾，則是法身。法身之地，內凡夫那得共在者，唯就一果應身為明故然，不就真身也。
以真珠、瓔珞價直千萬莊嚴其身者，言諸菩薩以萬行功德智惠以修己身。吏民譬辟支，僮仆譬聲聞，白拂譬無相解，言二乘人以無相解拂煩惱塵。
然是則二乘人自拂，何關，我病亦*愈，是其義也。亦可佛無可拂故，但自為執，非為拂佛，如諸菩薩以真珠、瓔珞自莊嚴也。
覆以寶帳者，譬佛慈悲兩德覆六道四生。垂諸華幡者，華幡是能化人目，譬四攝能化眾生。香水灑地者，言以禪定水灑凈戒地，淹煩惱塵。散眾名華者，譬七凈。羅列寶物者，譬佛果諸功德。教從佛出，故言出；化功歸佛，故言內；前人受教為取；佛授記為與。
有如是等種種嚴飾，威德特尊者，言萬德備有也。從窮子見父以下，第二、明見父生畏避心。窮子見父有大勢力者，譬佛有大乘教力。即懷恐怖者，大乘教非其人天小機分也。悔來至此者，悔以小機感大乘佛。竊作是念：此或為王，或是王等者，言是說一乘佛，或是說三乘佛，非發言但理中為論，故云竊。非我庸者，謂不可輕也。然此中所明，非言已發大機，但言因此可化之機，後必發大機之謂也。然所以知此譬領上火宅中第二、明長者見火起譬，亦遠領中第二、明如來見眾生為五濁所惛者，但其文雖有廣狹之殊，而其大意即同。何者？此言門側之子，即同上火宅被燒卅子，亦同見六道眾生。又此言見子歡喜之父，即同上火宅見火起，生驚怖長者，亦同能見五濁如來，所以知領上火宅第二、見火起也。
問曰：此子但在門側，不為火燒，上子在於宅內，亦得被燒，然則子義雖同，燒與不燒既殊，那得相即？
解言：上子雖復被燒，豈無人天小機？此子雖有人天小機，豈不被燒？是乃上中但明為五濁所惛之義，不明有人天小機。此中亦但明有人天小機之義，不明為五濁所惛故然。然此亦圣人隨其處處所宜，互舉而出也。
又問：上子但受火苦，而不見其父，此子得見其父，不為火苦。見父與不見既殊者，亦子義雖同，那得相即？
解言：上子但受火苦，而不見其父者，直明眾生為五濁所惛之義，不明以人天小機感佛故然。此子見父而不為火苦者，但明以人天小機感佛之義，不明為五濁所惛故然。然是亦互舉出之。
又問：上父見子而驚，此父見子生喜。然則父義雖同，驚喜相違，那得相即？
解言：夫眾生機有二：一、戒莫惡機；二、勸修善機。上就見戒莫惡機為明，故驚而不喜；此就見勸善機為明，故喜而不驚，此亦互舉為顯。若通為論，即此三義共在一體，所以知此譬領上火宅中第二、見火起譬也。
從即遣傍人以下，第三、名喚子不得譬，即領上火宅中第三、長者求子不得譬，亦遠領第三、明以大乘化眾生不得。
然上火宅第三、求子不得譬有二意：第一、明長者將欲求子，先以己身所得力富作思惟，而諸子無知故，力富非其時，內合先以如來所得實智作擬宜，而眾生無大機故，實智非其時。第二、以畏語作思惟，而諸子猶無知故，不得以畏語求子，內合以大乘教作擬宜，而眾生猶無大機故，不得以大乘為化。今皆領之，但開文倍一為三：第一、從初訖何為見捉，名為一喚不來。即領上火宅中第一，先以己所得力富作思惟，而諸子無知故，力富非其時；亦遠領中第一、先以如來所得實智作擬宜，而眾生無大機故，實智非其時。
第二、從裓，若以機案，從舍出之。亦遠領我所得智慧，微妙急，強牽將還者，譬以大乘教作擬宜。若論就機比智，教親故云執之*愈急。此即領上宜息。我今放汝，隨意所趣者，不復以大乘教作擬宜，隨欲可受也。窮子歡喜，得未曾有，從地而起，往至日謂見機之次，窗牖譬方便智。言見機之後，以方便智見眾生有三乘機，若以實智見一乘機，如戶中見。羸癁憔悴者，譬三乘無可大善自資也。糞土塵坌污穢不凈者，譬備有九十八使煩惱。
瓔珞譬種智，細濡上服譬功德，嚴飾之具譬眾德。更著麤言更者，長者昔日服穢作家事，而後著貴居坐，而今將欲教諸子作家事故，更著其穢，故云更。內合如來既棄凡夫色身，已登萬德，言得外凡夫善；二句互相推排，言得內凡夫善；三句競共馳走，言入無相治道斷結；四句諍出火宅，言出三界，證無余果。今皆領之。
雖欣此遇，猶故自謂客作賤人者，領上心各勇*銳，生外凡夫善。由是之故，於廿年中常令上第二、示車所處，云：如是種種羊車、鹿車、牛車，今在門外，可以游戲。從諸有所須以下，訖須者相給，亦如言頌上贊嘆三車，云：汝等所可珍玩之具，希有難得，今若不取，後必有悔。從好自安意以下，訖而汝少壯，領上第四、保與不虛，云：隨汝所欲，皆當與汝。
從汝常作時以下，教作譬中第三、作人稱長者意。從初訖如余作人，領上心各勇銳。從自今已後以下，領上互相推排。從爾時，窮子以下，領上競共馳走。從過是已後以下，領上諍出火宅。出入無難者，其無為果無異如來，然有為功德智惠不及，故云猶在本處。
從世尊！爾時，長者以下，第五、名為付財物譬，然此譬不領今日上譬，遠領昔日大品座席時事，言昔日如來說波若，即命須菩提為諸菩薩覆講。推尋此意，欲令知汝等聲聞皆亦作菩薩，而于時須菩提猶不達此意，至今方覺。所以亦領于時如來所指深意也。
就中初開為二：第一、從初訖無令漏失，明父付財於子，內合如來命須菩提覆講；第二、從爾時，窮子以下，明子受父勑兵，內合須菩提承旨覆講。
長者有疾，自知將死不久者，明其付財物時，言有疾將死，故付其子，內合亦然，初教化功將廢故，使須菩提覆講初教化功將廢如有疾將死。窮子須菩提自譬己身，眾寶譬波若中所明菩薩種種尊行。
其中多少，所應取與，汝悉知之者，廣說為多，略說為少，自分為取，授人為與，言教中所說，若廣若略，汝悉應知。我心如是，當體此意者，誡莫違也。今我與汝，便為不異者，應所說不異也。宜加用心，無令漏失者，誡莫失我所說也。
從爾時，窮子以下，第二、明子受父勑，內合須菩提承旨覆講。而無悕少時者，傳教之後，去今日法華不久，故言少時也。父知子意漸已通泰者，譬於波若、維摩，修行漸漸益解無五濁弊也。
成就大志者，言發大機。自鄙先心者，鄙其昔日不求大之心。
從臨欲終時以下，第七、名為付家業譬，領上第八、等與大車譬，亦遠領第八、正說今日法華，上云：正直舍方便，但說無上道。上第八、等與大車中，初開為二：第一、直明等與大車，上云：爾時，長者各賜諸子等一大車。第二、釋平賜之意。今但領第一、平賜，略不領第二釋。
就中有三：第一、集為證眾；第二、從即自宣言以下，會父子義；第三、從今吾所有以下，正付，內合可推。臨欲終時者，譬廢維摩化功也。親族離五道而背佛。理非永絕，猶有感佛出世之機，即如上子理非永背其父，游行不已，遂到其父所止之城。如來常說我等為子，此一句合上第二、父子相見譬。上開譬中有二：第一、子見父；第二、父見子。今但合第二、父見子，略不合第一、子見父。上云：爾時，窮子傭賃展轉，遂到父舍，住立門側。今合第二、言如來說此等是我昔二萬億佛所所化者也。即如長者於師子坐見子，便識是我所失子也。
從世尊！我等以下，合第三、喚子不得譬。上開譬中有三：第一、一喚不來；第二、二喚不來；第三、難喚故放。今但合二重喚不來，略不合第三、難喚故放。
我等以三苦故者，三苦者，即是三界苦，非道苦苦、壞苦、行苦。於生死中受諸熱惱者，諸熱惱謂五濁八苦。迷惑無知，樂著少法者，言唯有小機而無大機也。是即如上：窮子驚愕，稱怨大喚：我不相犯，何為見捉？又言：自念無罪而被囚執，此必定死，轉更惶怖，悶絕躄地。略不合第三、難喚故放。上云：不須此人，勿強將來。又言：我今放汝，隨意所趣。從今日世尊煩惱，言如來為我等如是作擬宜也。即如上長者教二使，言：窮子若許，將來使作。若言欲何所作，便可語之：雇汝除糞。
從我等於中以下，合第二、正得喚子。而上中有二：第一、直明父得喚子；第二、子受喚。今皆合之。先合第一、父得喚。於中者，於三教中也，言如來見我等有於三教中懃加精進。
得至涅盤一日之價，機也。即如上：長者二使即求窮子，既已得之，具陳上事也。從既得此已以下，合第二、子受喚，我等於三教中修行，自以為足，即如窮子先取其價，尋與除糞也。而上第二、子受喚中有二：第一、直明子受喚，今已合；第二、父見子心怯，生愛念心。內合如來見眾生唯有小機，起慈悲心，而今略不合，上云：其父見之，愍而怪之。
從然世尊以下，合第三、教作。上中有二：第一、教作緣由；第二、正明教作。今皆合之。從初訖寶藏之分，合第一、教作緣由；從世尊以方便力以下，合第二、正明教作。而上教作緣由中有三意：一、明見子身羸；二、明舍貴服；三、明著賤服。
然世尊先知我等心著弊欲，樂於少法者，言佛知眾生唯有小機也。即如上：長者於窗牖中遙見子身羸瘦憔悴，糞土塵坌污穢不凈也。便見縱舍，不為分別汝等有如來知見寶藏之分者，言不用復有慮。而今摠合不別也。
從我等從佛以下，合第四、作人稱長者意。上中有四：第一、領上心各勇踴。上云：雖欣此遇，猶故自謂客作賤人。而今不合。第二、領上互相推排。上云：由是之故，於廿年中常令除糞。而亦不合。第三、領上競共馳走。上云：心相體信。亦不合。第四、領上諍出火宅，上云：出入無難。今但合此也。
我等從佛得涅盤一日之價，以為大得者，涅盤謂羅漢果，羅漢功德智惠，非是遠求佛果，故云一日之價。言羅漢得少分功德智惠，以為大得，即合上出入無難。於此大乘無有志求者，言不求佛果一切功德智惠也。即如上作人雖復出入無難，然其所止，猶在本處。
從我等又因以下，合第五、付財物譬。上開中有二：第一、明父付財物於子；第二、子受父勑。今略不合第一、父付，但合第二、子受父勑。就中有二：第一、正合；第二、釋上意。
我等又因如來智惠，為諸菩薩開示所出內，是子所知也。我等方知者，亦可發大機故，云并合第六、見子至大譬。第二、釋。標疑云：所以知無吝惜者何？昔日不為說，但由我等樂少不求大。若樂大，即為說，故知無吝惜。
從而昔以下，引昔證釋。從是故以下，第三、以義結合，是故者，言佛意本來在大故也。從今法王以下，合第八、得家業故歡喜譬，上云：我本無心有所悕求，今此寶藏自然而至。本義云：從是故以下，合第八、得家業故歡喜。亦好，隨欲可用。
從爾時，摩訶迦葉以下，第二、偈頌。上長行中初開為二：第一、敘其今昔所懷；第二、正領上十譬。今六十八行偈即為二：第一、初二行偈，頌第一、敘其今昔所懷；第二、從譬如童子以下六十六行偈，頌第二、正領十譬。
上第一、敘其今昔所懷中有二：第一、敘其昔日不求大之所以。第二、敘其今日得大生喜。今略不頌第一、敘其昔日不求大之所以，但頌第二、敘其今日得大歡喜，可見。上第二、正領十譬，中有開合。今初四十一行偈，頌開譬。從佛亦如是以下廿五行偈，頌合譬。上開譬中有八譬，今皆頌之。從初訖到父住城，有十三行偈，頌第一、父子相失譬。
從傭賃展轉以下七行半偈，頌第二、父子相見譬。從即勑使者以下三行偈，頌第三其父所止之城。
從邑至邑者，從五戒得五戒報。從國至國者，從十善得十善報，或有所得者，未來報，或無所得者，報非即得。善法恒不足，故云饑餓羸瘦，非唯乏善，亦備九十八使，故云體生創癬。
從傭賃展轉以下七行半偈，頌第二父子相見譬。上中有二：第一、子見父；第二、父見子。今皆頌之。初六行半偈，頌第一、子見父；從長者是時以下一行偈，頌第二、父見子。上第一、子見父中有二：第一、正見；第二、生畏避心，亦皆頌之。初三行偈，頌第一、正見。上云：爾時，窮子傭賃展轉，遇*到父舍，住立門側，遙見其父踞師子床。從窮子見父以下三行半偈，頌第二、生畏避心。上云：窮子見父有大勢力，悔來至此，或是為王，或是王等。
從長者是時以下一行偈，頌第二、父見子。上中亦有二：第一、正見；第二、開暢念。今但頌第一、正見。上云：時富長者於師子座見子便識，心大歡喜。略不頌第二、開暢念。上云：我財物藏庫今有所附。從即勑使者以下，頌第三、喚子不得譬。
上中有三：第一、一喚不來；第二、二喚不來；第三、難喚故放。今初三句，頌第一、一喚不來。上云：即遣傍人，急追將還。窮子驚愕，稱怨大喚：我不相犯，何為見捉？從迷悶躄地以下一行一句，頌第二、二喚不來。上云：自念無罪而被囚執，此必定死，轉更惶怖，悶絕躄地。
從長者知子以下，頌第三、難喚故放。上云：不須此人，勿強將來。我今放汝，隨意所趣。從即以方便以下，頌第四、喚子得譬。上長行中初有四：第一、先與二使思量喚子方法；第二、正得喚子；第三、教作；第四、作人稱長者意。今皆頌之。
初二行偈，頌第一、思量；窮子聞之以下一行偈，頌第二、正得喚；從長者於牖以下四行半偈，頌第三、教作；從長者有智以下一行偈，頌第四、子稱父意。上第一、思量中有二：第一、直遣二人；第二、教與子相言方法。亦皆頌之。
初一行偈，頌第一、直遣。上云：密遣二人，形色憔悴，無威德者。後一行，頌第二、教方法。上云：汝可詣彼，徐語窮子：雇汝除糞。
窮子聞之以下，頌第二、正得喚。上中有二：第一、得喚；第二、子受喚。今但頌第二、子受喚。上云：爾時，窮子先取其價，尋與除糞。略不頌第一、正得喚。上云：時二使人即求窮子，既已得之，具陳上事。從長者於牖以下四行半偈，頌第三、教作。上中有二：第一、教作緣由；第二、正明教作。今皆頌之。初二行偈，頌第一、緣由；從方便附近以下二行半偈，頌第二、正明教作。
上第一、教作緣由中有三：第一、見子身羸；第二、舍貴服；第三、著穢。初一行偈，頌第一、見子身羸。上云：於窗牖中得見子身羸瘦憔悴，糞土塵坌知眾物，而無悕取一飡之意。
父知子心，漸已曠大，此二句頌上第六、見子至大譬。上云：父知子意漸已通泰，成就大志，自鄙先心。今但頌上二句也。從欲與財物以下，頌第七、付家業譬。上中有三：第一、集為證眾；第二、會父子義；第三、正付。今皆頌之。
初一行偈，頌第一、集眾，上云：臨欲終時，而命其子，并會親族。從於此大眾以下二行半偈，頌第二、會父子義。上云：即自宣言：諸君當知！此是我子，我之所生。從凡我所有以下一行偈，頌第三、正付。上云：今吾所有一切財物，皆是子有，先所出內，是子所知。釋廿年，如上釋。
從子念昔貧以下二行偈，頌第八、得家業故歡喜譬。上云：我本無心有所悕求，今此寶藏自然而至。從佛亦如是以下有廿五行偈，頌合譬。上長行有七重合，而今略不盡合。初一行偈，頌合第三、喚子不得譬；從而說我等以下一行偈，頌合第四、喚子得譬；從佛勑我等以下十七行半偈，頌合第五、付財物譬；從導師見舍以下四行偈，頌合第七、付家業譬；從我等今日以下一行半偈，頌合第八、得家業故歡喜譬。而此五重頌合，但總頌不別，皆可見。但頌合第五、付財，其文少廣，而亦只道昔日雖蒙復講，而無悕取之心，更無異意也。
從世尊我今以下，中根人領解中第二、嘆佛恩深難報，結成領解。就中有三：第一、初五行半偈，直嘆得恩見利；第二、從世尊大恩以下六行半偈，嘆難報；第三、從諸佛希有以下亦六行半偈，嘆所說與物根性相稱。此三重皆有二：第一、直嘆中二者：第一、初一行，總嘆得恩；第二、從我等長夜以下四行半偈，據事別嘆。皆可見。
第二、嘆難報中二者：第一、初一行半偈，亦總嘆；第二、從手足供給以下五行偈，亦據事別嘆。亦皆可見。
第三、嘆所說與物根性相稱中二者：第一、初一行一句偈，亦總嘆；第二、從諸法之王以下五行一句偈，據五乘別嘆：一行一句，嘆人乘教稱人乘根性；從諸佛於法以下二行偈，嘆天乘教稱天乘根性；從隨諸眾生以下二行偈，嘆三乘教稱三乘根性。
此是譬說化中根人中第三、明如來述成中根人領解，借三草二木作述，故云。就中有二：第一、正述；第二、偈末。從迦葉當知以下，重勸信前三後一之意。
上領解中有二：第一、正領十譬；第二、嘆佛恩深難報，結成領解。今但述第二、嘆佛恩深難報，略不述第一、正領十譬。所以爾者，領十譬即有所因，故不述。何則？有長行、偈二說，火宅亦有長行、偈二說。因此四說而領，故無疑可失，所以不述。但第二、嘆佛恩深難報，此是須菩提自意作嘆，所以如來亦為述也。就中有長行、偈。長行中有二：一、以法說為述；二、以譬說為述。故即法說、譬說有二，先以法說為述。
然上第二、嘆佛恩深難報中有三：第一、直嘆得恩見利；第二、嘆難報；第三、嘆所說與物根性相稱。今皆述之。從初訖誠如所言，述其第一、直嘆。上云：世尊我今，得道得果，於無漏法，得法眼凈。從如來復有以下，述其第二、嘆難報。上云：世尊大恩，以希有事，憐愍教化，利益一切，無量億劫，誰能報者？從迦葉當知以下，述其第三、嘆所說與物根性相稱。
前二重可見。但述第三、所說與物根性相稱中有二：第一、泛言如來所說與物根性相稱不虛為說；第二、從於一切法以下，正述上事。第一可見。但第二、正述中有二：第一、從於一切法以下，訖一切智地，通述上人天乘教稱人天乘根性。上云：諸法之王，能為下劣，忍于斯事，取相凡夫，隨宜為說。言人乘教稱人乘根性。又言：諸佛於法，得最自在，知諸眾生，種種欲樂，隨所堪任，而為說法。言天乘教稱天乘根性。而此但明能知藥，不明知病。第二、從如來觀知以下，述上三乘教稱三乘根性。上言：隨諸眾生，宿世善根，又知成就，未成就者，種種籌量，分別知已，於一乘道，隨宜說三。
觀知一切諸法之所歸趣者，明能知藥。亦知一切眾生深心所行，通達無礙者，明能知病。此明二乘教稱二乘根性。從又於諸法以下，明三中菩薩乘教稱菩薩根性，但明能知藥，不明知病。從譬如以下，第二、舉譬為述，然此譬但述第三、所說與眾生根性相稱，不述第一、得恩見利。
第二、恩深難報。本義云：從初訖皆不虛也，述其嘆佛恩深難報。
從於一切法以下，述其正領如來開三顯一之義。就中亦有三：第一、從於一切法以下，訖一切智惠，先出所領之法，即是權實二智開三顯一之義。第二、從譬如三千以下，訖是故不即為說一切智惠，將明今日得解，先道四大聲聞昔日不解三一之義。第三、從汝等迦葉甚為希有，竟長行，正述今日得解開三顯一。
又云從此譬如以下，領十譬中，但述其第五、付財物譬。何者？余八譬，皆從佛語作領，無疑可失。第五、付財譬，但須菩提自意，遠領昔日大品座席時事，所以如來亦助述成。亦好，隨欲可用。
就中亦有開合。就開譬有五：第一、從初訖名色各異，總出受潤草木，內合亦總明稟教見利眾生；第二、從密云彌布以下，亦出能潤云雨，內合能利物應身；第三、從其澤普洽以下，正明施潤，內合正說法利物；第四、從諸樹大小以下，明潤與草木根性相稱，皆令長實，內合如來所說，與物根性相稱，皆令得利；第五、從雖一地以下，明草木蒙利不同，內合眾生因教蒙利不同。世界山川、谿谷、土地，皆是草木所生之本，即譬眾生宿因。草木譬人天乘，藥草譬三乘，小根莖枝葉譬人天乘，中根莖實。
從如來說法以下，合第五、蒙利不同。上云：雖一地所生，一雨所潤，而諸草木各有差十七行偈，頌第二、譬說。上第一、法說中有三：第一、述直嘆得恩見利；第二、述嘆難報；第三、述嘆所說稱物根性。
今四行初開為二：第一、初一行，正通頌上三重，亦可三中但頌第三、所說與物根性相稱；第二、從如來尊重以下三行偈，以義頌昔日但說五乘，不須一乘之意，可見。
從迦葉當知以下，頌譬說，上有開合。今初十行半偈，頌開譬；從佛亦如是以下卅六行半偈，頌合譬。上開譬中有五：第一、摠出受潤草木；第二、出能潤云；第三、正明施潤；第四、潤與種物根性相稱；第五、蒙利不同。
今此頌中，但略第一、摠出受潤草木。後四重皆頌，初三行偈，頌第二、能潤云譬。上云：密云彌布，遍覆三千大千世界，一時等澍所出以下三行半偈，頌第四、潤稱種物根性。上云：一雨所潤，稱其種性而得生長，華果敷實。所潤是一，而各滋茂二句，頌第五、蒙利不同。上云：雖一地所生，一雨所潤，而諸草木各有差別。皆可見。
日光掩蔽，地上清涼者，譬如來出世，即外道邪法自滅，皆從佛化，即如起云掩日熱光，皆清涼也。靉靆垂布，如可承攬者，譬佛應身，三十二相八十種好，如可承攬。
從佛亦如是以下，頌合譬。上合中有四：第一、合能潤云譬；第二、合正明施潤；第三、合潤稱種物根性；第四、合蒙利不同。今但不頌合第四、蒙不同，余三皆頌。從初訖故現於世七行半偈，頌第一、合能潤云譬。從為大眾說以下十六行偈，頌第二、合正明施潤。從佛平等說以下十三行偈，頌第三、合潤稱種物根性。
上第一、合能潤云譬中有四：第一、明四弘誓；第二、明三達智；第三、明勸眾；第四、明眾受勸。今但頌四弘誓及勸眾，略不頌三達智與眾受勸。今七行半偈：初五行半偈，頌四弘誓。上云：未度者令度。從諸天人眾以下二行偈，頌勸眾。上云：汝等天、人、阿修羅眾，皆應到此，為聽法故。從為大眾說以下十三行偈，頌第三、合潤稱種物根性。上云：既聞法已，離諸障礙，於諸法中，任力所能，漸得入道。就中有二：第一、正頌；第二、從如是迦葉以下一行半偈，結頌。本云：頌合不自知。從迦葉當知以下，述中根人領解中第二、重勸迦葉等信前三後一之義，亦可見。
此是譬說開三顯一，化中根中第四、明如來授記中根人，即因之立名，故云。就中有二：第一、正為四大聲聞授記；第二、品末一行偈，許為下根說同歸之理。就第一、正授記中有三：第一、正為四大聲聞授記；第二、從爾時，大目犍連以下，別為三聲聞授記；第三、從我諸弟子以下，有一行半偈，通為五百弟子授記。
就第二、別為三聲聞授記中即有三：第一、三聲聞請記；第二、如來從請授記：第三、五百人授記，可見。從我及汝等以下一行偈，許為下根人說同歸之理，然此語應當在化城之初，蓋是出品目家欲以偈集列故爾也。
從此下，凡有三品，是明廣開三顯一，化三根人中第三、舉宿世因緣，廣開三顯一，化下根人，以化城喻為化，故云。若準例上，應有四段，而唯有三事，略無述成。又領解亦入授記中故，直開為二：第一、此一品，正舉宿世因緣，化下根人；第二、後二品，授記下根人。
此品初開為二：第一、初一長行偈，先嘆能見，即是佛智；第二、從佛告諸比丘以下，正明宿世結緣。長行中有二：第一、先出所見；第二、從我以如來智見以下，正出能見，即可見。第二、偈頌，七行偈亦分為二：第一、初五行偈，頌上所見；從如來無礙智以下二行偈，頌上能見，亦可見。
從佛告諸比丘以下，第二、正明宿世結緣，就中亦有長行、偈。長行中亦有二：第一、從初訖住於禪定八萬四千劫，明結緣之由；第二、從是時，十六菩薩沙彌知佛入室，竟長行，正明結緣。言遠劫有佛，名大通智勝如來，其佛未出家時，有十六子，見父出家，修道成佛，共詣佛處，種種供養，請聞說法。時佛即為說四諦及十二因緣之義，時十六子聞法發心，亦隨出家，皆為沙彌，亦請無上大道。時佛即為說法華經。是則名為結緣之由。佛說經已，十六沙彌各皆登坐為時眾復講法華經，是則正明結緣。于時第十六沙彌，今我釋迦；時聞復講大眾，即今汝等是。言三乘人，昔來有如是結緣之事，故今亦教化，不可不信也。所謂舉宿世因緣，化下根之旨，唯是也。
就第一、結緣之由亦有二：第一、從初訖哀愍而敷演，無量劫集法，明十六王子及十方梵王請轉法輪，是則結緣之遠由；第二、從大通智勝佛受十方梵王請以下，明受請為說法，是則結緣之近由。
就第一、請轉法輪中初開為二：第一、明大通智勝佛修道成佛；第二、從其佛未出家時以下，正明請轉法輪。就第一、修道成佛中有三：第一、明成佛坐樹下，至十劫猶不現世；第二、明諸天見知，故云清凈。信解堅固者，謂大乘信。了達空法者，亦已達空理。
從便集諸菩薩以下，第二、為說法華。便集諸菩薩者，即是上言四眾圍遶。世間無有二乘，唯一佛乘者，即上云：先三是方便，今一是真實。此次以義玄出第三、以大乘不得化。
從比丘當知以下，第四、明以三乘得化，以方便深知性樂。深著五欲者，言見有三乘機也。為是等故，說於涅盤者，為說三果也。是人若聞，即便信受者，言隨教信受也。
問曰：上及火宅，同明初不得以大乘為化，故先以三乘為化；而後見大乘機發，即為說法華。此中先明見大乘機發，為說法華，更明以大乘不得化故，以三乘為化。此二不同，何故爾也？
答曰：此中不以次第者，只欲承上，即明我昔作沙彌時，知汝等有大機，即為覆講法華。汝等于時已得大乘解，以此為因，今日相值，亦發大機。是故我即為說今日法華，豈可不信？若爾，何不速為說？所以次明無大機故，不得為說，唯有三機故，以三乘為化也。
及火宅，用次第者，欲明如來出世本意，唯欲為說大乘，而眾生無大機故，先用三乘為化。因教修行，後發大機，故即為說法華也。所以今此中譬說，還述上及火宅次第為說也。
今此法說，總取第一、正明結緣、第二、結緣以來恒教化，為一種法說。第三、明今日相值先三後一之意中，四重各為四種法說，大合為五種法說，皆為下五種譬作本。
從譬如五百由旬以下，第二、譬說，就中亦有開合。就開譬中，凡有五種譬：第一、從初訖欲過此難，名為導師譬。此譬近即為上第一、正明結緣及結緣以來恒教化作譬；中即擬窮子領解八譬中第一、父子相失譬，及火宅十譬中第一、宅主譬；遠即擬十種法說中第一、明釋迦帖斷少習，菩薩正習清盡，則其知見有上、中、下之別，故上火宅以譬三車也。而此三無學人，同是三界因盡果已修三乘，證果之相，所以此三說即同，更無異意。
但如是之義，今三品眾生不能等悟，故有此三說也。所以今私釋者，上火宅中不言適乘者，三車本無，但欲令諸子出於火宅故，以三車為勸，所以實不得乘也。此明入者，亦非適入之謂也。但其信誘語，則義似實入也，內合皆可推，然則雖復三車得乘，化城不入，亦是一種義，無可妨。
又問：上火宅中直言三車在於門外，而不言有化車，此中不直言有城，便言化作一城，何故爾也？
釋曰：上火宅不言化作三車者，上火宅中正以盡、無生二智為體。然則此二種智，理是非無，所以不言化作三車，此只以因盡果亡二種無為處為城。然則此二種無為，理自非有，故言化作。二種無為譬化城，至強力譬可證。
從爾時，導師以下，第四、名為知止息譬，為上第二、法說，見發大乘機作譬。上云：若如來自知涅盤時到，眾又清凈。此諸人眾既得止息，無復疲倦者，言因三乘教修行，仍發大乘機。又義同上火宅云：見諸子等安穩得出，皆於四衢道中露地而坐，無復障礙。亦同窮子領解：父知子意漸已通泰，成就大志，自鄙先心。
從即滅化城以下，第五、名為將至寶處譬，為上第三、法說，為說法華作譬。上云：便集諸菩薩。世間無有二乘，唯一佛乘。亦義同上火宅：各賜諸子等一大車。亦同窮子領解：今吾所有一切財物，皆是子有，先所出內，是子所知。
即滅化城者，譬昔三是方便，即是開三。汝等去來，寶處在近者，寶所譬法華一果，明今一是真實，即是顯一。從諸比丘以下，第二、合譬。就中有二：第一、正合；第二、舉外譬*帖合。五譬皆合，但文略。
從初訖應去應度，合第一、導師譬。從若眾生但聞以下，合第二、懈退譬。從佛知是心以下，合第三、為作化城譬。若眾生住於二地，此一句合第四、知止息譬。從如來爾時以下，合第五、將至寶所譬，合第一、導師譬，可見。但合第二、懈退譬。若眾生但聞一佛乘者，則不欲見佛，不欲親近者，言無大機，合上所將人眾中路懈退。
佛道長遠，久受懃苦，乃可得成者，言不欲修大乘，合上前路猶遠，今欲退還。從佛知是心以下，合第三、為作化城譬。上開譬中有三：第一、導師知眾心怯；第二、正為設化城；第三、明眾人受化城。佛知是心怯弱下劣者，合上此等可愍，云何舍大珍寶而欲退還。
以方便力，而於中道為止息故，說二涅盤者，合第二、正為作化城，云：以方便力，於險道中過三百由旬，化作一城。略不合第三、眾人受化城。上云：是時，疲極之眾，心大歡喜，生已度想，生安穩想。若眾生住於二地者，合第四、知止息譬，上云：知此眾人既得止息，無復疲倦。二地者，即是盡、無生二種智，言由此二智，仍發大機，故云合第四、知止息譬。又云此句合第三、為設化城中第三、明眾人受化城譬，第四、知止息譬，但隱從不顯。
從如來爾時以下，第五、合將至寶所譬。就中有二：第一、明顯一；第二、從但是如來以下，明開三。所住地，謂二種智。所得涅盤者，謂二種無為，合上即滅化城，語眾人言：汝等去來，寶所在近。但是如來方便之力，於一佛乘分別說三者，開三是方便，合上向者大城，我所化作。從如彼導師以下，合中第二、舉外譬*帖合。但略第二、懈退譬，余四譬皆舉，即可見。
正明宿世結緣中，長行、偈有二，長行已竟。今第二、偈頌。上長行初開為二：一者、結緣之由；二者、正明結緣。今四十九行半偈分為二：初、廿二行半偈，頌第一、結緣之由，從是諸沙彌等以下廿七行偈，頌第二、正明結緣。上第一、結緣由中有二：一者、明遠由；二者、明近由。今廿二行半偈分為二：初十二行偈，頌第一、遠由；從無量惠世尊以下十行半偈，頌第二、近由。上第一、遠由中有二：第一、明行道得佛；第二、明請法，十二行偈：初四行，頌第一、行道得佛；從彼佛十六子以下八行偈，頌第二、請說法。
上第一、修道得佛中有三：第一、不速現成佛行偈，頌第二、舉外譬*帖合。