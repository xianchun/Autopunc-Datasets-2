余僧俗籍湖北省黃岡縣，俗家劉姓，父諱嘉縝，母氏方，俗名永理，字福庭。祖上耕讀為業。母懷妊時，不能食葷，吃則腹痛。至臨產夜，父見金鯉進房，母見黃袍白須老比丘入內，滿屋通黃，不半時，余誕生矣。父命名叫鯉，母取名叫小和尚。父知鯉字，乃孔圣人子名，早死，故遂改理。出胎後，母乳不能食，雇素乳母。不二年，愛吃鹽炒乾飯。
至三四歲時，喜捏泥土佛相，供於田岸土洞中，日往拜者數次，其他非性之愜與。至五歲時，父授初學書本，不一年，悉能背誦如流。至七歲時，在鄰廟攻書，有外道求我，告以心經，至無智亦無得，無人無我相，豁然省悟，堅萌出家之念。
至九歲時，外道請我先生告高王經經中阿閦佛之閦字，先生授以閃字，復問我，我云不是閃字，是閦字。比時先生嗔目視我，責我數竹簡，怒云：豈有學生睨視先生理耶？
從七歲起，每晨待旭日初升時誦心經七遍，日暮時誦心經七遍，習以為常。放學途中，見老者，即悲而嘆曰：你死後安身何處哦！老人顧盻，一笑置之。見年輕婦女，即恨曰：弄這多花粉涂在臉上，幻作妖嬈，而身上臭烘烘的，粉再多也蓋不住。一遇女人對我走，我即讓路，曰：迷魂鬼來了。
一日，復見打雀子，狩夫正標射時，即拍掌念阿彌陀佛。狩夫見之，氣憤填胸，你再不走，我就子止靜，香到開靜。由是從朝至暮，從暮至朝，了無開口處，方符語言道斷，心行處滅，足復達摩西來，首先不立語言文字，直指明心見性成佛之先范。
又每月四次犒勞齋者，向是內外寮首領至三十日到大廳吃四樣六開飯，初八、二十三，六碟吃面。至楚祖復位，內外首領及各行單至期齊到大廳吃齋。有道心者，念動嫌煩，勞身更厭；無道心者，藉隙放逸，借事闖寮。思之，一月執事離堂四次，清眾放蕩四時，往返途中，閑談世諦，輒論是非，昏昏空過，無補於道，故將四次犒勞面飯，永遠免除，嚴肅大眾，清凈僧儀，預計免犒勞，加單銀，成就諸人零用，始全久住。加之每逢朔望，東單早晚齊禮法堂，陞座期間，東單亦禮法座，皆我成就道心，免多松懈，一律永免。此一九二七年事也。
執事行單單銀，每年大洋壹元，錢六百文不等，至散時，心極酸痛，淚凝然下。思之，世人一年工資有幾百元，有幾十元者，我等忙一年，塊把多錢，實不忍心。立誓曰：寧我少吃幾天飯可，不加單銀不可。是故每年首領十二元，大行單十二元，中行單八元，小行單六元。年底，內外首領加押歲洋三元。
又舊例客庫衣湯各寮皆用小價，看到俗人在各寮做事，害多利少，加之工錢不能過少，值此時艱世異，加倍不能用小價，故改用出家人。客堂可多一二照客，庫房多用一二庫頭，丈室多用一二侍者，衣湯寮執事輪流做事，不用小價，檀越供佛及僧諸無遺漏。此一九二八年事也。
法堂西，亂竹窠，牛羊糞穢，人難插足，特辟為樂道園，有石山、吊橋、涼亭、花塢、竹壇，行香、坐香，樂可忘懷。此處未開辟前，見一奇事：我與小價園田歸，將進門，一望，如一群鴨子形，約幾千只，密密紛紛，小價駭得直奔，我一人舉目細看，似狗犴形，腳不能開步，擠擠出外，回頭一望，一只無存，迄今不識是何朕兆。
又大殿早課觀東方文，晚殿觀西方文，雖前人因事適宜，久之易於疲弊。行人發愿，最大者莫過普賢十大愿王，其他皆次之。對早愿東方，晚愿西方者，文相稍長，路不一致，故博約折中，早晚悉觀十大愿王，遶釋迦牟尼佛，勿論天氣早遲，坡事輕重，概無改易。
又凡普佛回向，諸方遶佛，至牌位前對面站，高旻遶佛，一直歸位回向。凡大殿內，不用鐺鉿，用鈴鼓代。出大殿外上供，或有其他佛事，可用鐺鉿。又大殿，初一、十五，大殿上供，加念文殊、普賢、地藏圣號。
又送往生，不念阿彌陀佛，改念南無本師釋迦牟尼佛，上供不念往生咒。寺亡僧往生普佛，念佛寶贊，拜釋迦、文殊、普賢、觀音、地藏、彌勒十方愿。送往生，不念彌陀經，念大懺悔文，有規約存焉。
又齋堂，加念地藏王菩薩圣號。又禪堂放參，改歸常住辦理；發給各物，歸香燈；到庫房照牌取物，免煩維那，減少一切困難，使維那專心調眾；凡有供放參、助小食款，概歸丈室收存。此一九二九年事也。
每念禪宗一法，極關重要，有傳佛法印，續祖心燈之最大任務。高著眼看，高旻稍能荷負，故特盡全付精神，擬將高旻修若磐石之堅，穩如泰山之固，先將地面提高五尺，足免水患。修建五大工程者：寶塔、大殿、禪堂、延壽堂、如意寮。原有高旻，全盤高筑。最重要者，寶塔為一寺之主體，前塔磚木造成，易遭火毀，今用蘇石砌塔，諒保無虞。我將麻石、青石、礬石、沙石、紅石，五種石塊收集，一爐燒畢，取看麻石原樣未動，青石成灰，礬石脫皮，沙石燒亂，紅石成塊，詳細試驗，最堅固是蘇州金山麻石為高上。何以不用近處石耶？要知，此塔在寺當中，深恐一周圍房失慎，塔可無虞，因石牢固。若用青石起塔，圍房起火，塔先成灰，故用遠處之麻石是也。地高五尺，可免水災；塔成，內外不用一木，可免火災；上下堵塞，內外不通，可免兵災。辦法如是，世之成住壞空，何能料及？
大殿為廣容大眾，日行功課免擁擠排踏，禪堂移歸原址，延壽堂為養天下老年人終身行道之所，如意寮為病者養病棲身之處。
首則五大工程，次則全盤改造。謀事在我，成否在天。由一九三年發起，迄未完工，愧我無能，聽因緣而已，非等閑細事可比擬。此一九三年事也。
常住舊有柴洲，塌江沈沒。柴火關系，為一大宗，故特在儀徵十二圩，永定官洲，第三塊子，百八十余畝。時值大水荒年，無能為力者，強勉購成，足一年用。又寶塔破土，大殿勘基，為工程之發起日，遠近僧俗來寺拈香上供，頗集一時之盛。
又禪堂每年七期，不能克期取證，復不得深遠工夫者，皆由雜事打叉，直令行人不易入道，故特將有名無實之各小點心，一免乾凈，支支香無一毫雜事，行人不動一毫雜念，工夫得力與否，過當歸己，否則咎歸常住。自此而後，外寮行單少麻煩，常住首領少勞動，辦道行人少打叉，三方得益，功在其中。此一九三一年事也。
常住古規，乃唐之百丈老人制之，風行全國，自古迄今，尚競競執為龜鏡，由是時移世異，法久成弊之謬論興焉。要知法本無弊，弊在行人，非法有弊也。每見各叢林規約有二本者，有一本者，殊為憾事。何以？言之不全，行之必缺。日用鉅細各事若無憑證，單仗口言心記，終非上策。我深思之，將來人之根性有規可約，有據可憑，禪者恒情尚難調服，內外各事若信口吹，渺無根據，人何可信？類如散香四六分持，規約注明任何人不能改動，若無規約令人查考，你知四六分，他要三七分，大小規矩盡成爭柄，何法之有？故特依古人規約刪繁取要，言真行實，集成五大本，客堂、庫房、禪堂各一本，丈室兩本，照本宣科，不問他人，不審是非，勿論你是我是，你非我非，一概不依，一一照規約行之。規約錯者，依錯行之；規約不錯者，依不錯行之，永息爭論，永斷煩惱。一日行之，千日仿之，此處記之，他處用之，誠萬不可輕忽之規箴，來今之監鏡也。
又每年元旦日早起，大眾到齋堂吃元寶湯，一年一次。臘月三十晚，普茶吃過，大家辛苦，有飯頭忘煮者，有行堂忘挑者，有未預備者，至時執事招呼你們洗過臉，到齋堂吃元寶湯。可憐有元寶二字，就不要命搶元寶，有黑地頭碰破者，有腳跌跛者，或喊救命者，有到齋堂黑坐者，有罵飯頭者。大年初一早上，執事替清眾找膏藥者，有揉腳者，有扶回者，有執事罵行單者，有行單怪執事者，不一而足，鬧得一堂糊涂。試問元寶耶？吃湯耶？一日不吉，弄得一年不祥。我鑒如此，一免乾凈。此一九三二年事也。
塔殿興工，派人分往南洋勸募，時值不靖，無法進行，改化玉佛。由一九三年九月起程，至一九三三年，整整三年，共化大小玉佛七十八尊，銅佛一尊，預供寶塔外，八九七十二門每門供玉佛一尊。玉佛之多，誠今時所罕見，抑常住之幸事也。
又船運水腳，直令駭人。類如蘇州裝石一百元，到寺水腳九十元。計算單裝寶塔水腳，約有十一萬元，思之，非自辦不可。大小船四只，共約二萬元，不但寶塔成功，五大工程一齊成功，船尚未舊，賣則可值萬余。加之自辦自用，了無凝滯；若用外船，你急用料，他急拿價；擬用大船者，只有小之；擬裝多者，間裝少之，花費大錢，外加淘氣。自辦之後，寬大如意，省事多矣。
又舊有水閣、涼亭基址，在水中心，乃順治時修，至咸豐時毀。今在原基恢復舊觀，實因護法家來寺，招待之處太為草率，怠慢之虞，已非一日。我聽到一次揚州來賓來後懊悔云：高旻辦道不錯，對於招待，全不過問。一到客房，如坐班房似，破床稻草，有棹無椅，不但棹上書大宇，椅上灰堆寸厚，實不敢坐。知客用手指云：請坐。四面一望，滿庭灰做，站久不支，用手巾隔下，坐在石廊邊。一進內房，霉氣沖出，不及掩鼻。
我初住次年，楚祖囑我先修客廳，我云：如有緣法，先修禪堂。直到寶塔興工之際，思之，原有房屋盡行移筑，由是古涼亭石柱起建客廳，為工程上往來施主酬應之用。自修之後，諒不再有改造故也。塔工肇造，始於是年三月初二日開始興工，能不被時世所阻，合尖之期，當不在遠。此一九三三年事也。
寺有湖山石若干，屢有人謀，故特設法集於水中之地，堆積石山，誠萬古不朽之莊嚴。有二原故：一當處地帶勘定盡是房基，無半方地之閑隙，故搬讓地，以便修屋。一大高花石兩座，一塊有人出過五千元，一塊有人出過三千元，均未變賣。數年前，聞士參觀，見到即向我言：這兩塊石不日派人運出，作花園用。思之好害怕，直言運去，不提其他。所以，因此種之關系，故不惜勤苦，設法拖運水中收藏，向後足保萬年無虞也。
又每年臘月三十、初一、初二、初三，至各處普供，約二十八九處。每至上供時，人聲嘲雜，任情放逸，毫無恭敬。故特將合寺諸佛神圣名字各立一牌位，齊供大殿，用大齋設供。住持拈香，大眾虔誠上畢，外上四圣供，齊集禪堂合供，此時大眾一進禪堂就上供，畢，各回寮休息。只有三十、初一兩天上供，初二無供，初三、四圣供。一則誠心一處上供，一則免人放逸，兩德具也。
普茶并非清茶，兼有果餅各色。茶出趙州，餅興云門，故有吃塊云門餅，喝盃趙州茶，大事畢矣，誠含有禪意在焉。到過年，疲於勞碌，大眾不吃晚飯，又無放參，平時吃得溫飽，過年反餓肚皮，故將初一、初二晚課下殿普茶改乾飯，晚二板普佛下殿大眾吃面。諸人吃得飽，年可過得好，工夫再不忘，不費多時了。此一九三四年事也。
每年七月期頭有大進堂者，當要律苦其身，策發其志，不負來者。故兩單大帳一齊收洗，如法歸藏。如意寮事同一律。
又每過年時，除夕、元旦、亞朝、禪堂，皆要請散香，大眾上單養息，大子止靜，不許一人講話。初二如有公事，可免止靜。又每年臘月三十夜，至開大靜後，任何人不得出外一步，安心休養，以備全付精神恭迓新年。是夜，大殿各處概不準然香、然燈、燒香、燒臂等，至正月初二午後，準然香、然燈、拜佛發愿，唯不闖寮。
又為寶塔工程起見，特安電燈。因塔邊木跳，多人抬石，極關重要。凡來石匠，只愿出細，不愿抬高，思之，實難勉強，故設法仿上海工程處之辦法，用電力繳上，又少危險。加之塔成，塔上擬安電燈供佛，預為一角一燈，一佛一燈，因種種關系故安之，萬不料到，非安不可之需要。何以？常住佛燈、臘燭、洋油，三共價低者約二千余元，價高約三千余元。電燈一安，三行不用，電費一年不過千余元，每年平均省二千余元，電燈之利誠大也。
又用水管者有四：一、各工程用；二、減省人力；三、省用明礬；四、免傷生靈。塔工用水灌漿，各寮不挑不提。凡挑水者，先用明礬，後方能用，大小魚蝦悉被藥死，沈於缸底。因四關系，只圖便利，不畏繁瑣。計算人工、飯食、明礬等，平均攤派，每年約省一百元。此一九三五年事也。
每年十月十五日打禪七前，所辦各物，所忙多人，所用各費當不在少。每有人言：打七定要吃包子，否則不名打七。此語不值一駁，實因包子手續過分麻煩，原為減少雜事，成就行人用工。每做包子時，有青菜太老者，有菜未剁細者，有油太少者，云包心太淡者，云包子未熟透者，云包子比往年小者，又有庫執怪小工不辦好者，又禪堂執事怪庫房太嗎虎者，足可以說一天到晚盡是鬧包子，弄得清眾發笑，惹得常住生愁。因吃包子，擾亂常住內外不安，加之有私藏送禮者，有瞞人送寺外者。一日，我在山門外有事，見有閑寮一位溜出山門，我即攔住云：你又送包子與在家人吃吧！
他云：我沒有。假用兩手佯拍，十幾個包子一齊滾地。
嗟曰：叢林猥弊，何法除清？直令包子一齊送寺，隨即統到普同塔住，亦因包子關系也。由是有害無利之包子，一免乾凈。
又七期中麻油飯，舊例晚四支香開大靜，到齋堂吃。今改晚六支香在禪堂吃，養息香開靜吃乾飯，六支香開靜吃麻油飯，均有規約存焉。此一九三六年事也。
常住首眾各執，舊例每年兩期正月十六、七月十六更換執事，散發單銀。上古迄今，未稍更動。我見此例大與行人培福修慧最關得失，古人行行，動經幾十年，世尊因中當圊頭九十劫之長期，仿我六個月一換，似辜負天下人不少，故毅然改六個月一期為三年一期。
世間百工技藝總以三年為出師期，果人呆笨，四五年修學不等。類如學六個月木匠，鋸不會用；再學剃頭，刀不會拿，弄到一生無吃飯處，可乎？我等之學，無名無相，無下手處，無撈摸處，理應加三倍之學方為合格，不但不加，反而減少，其可得乎？高旻今後三年滿期方散單銀，少一天不可。一則強勉多培福慧，多修常因；一則免一年二次麻煩，人皆厭之。此例一興，埋頭三年，毫無他念，不亦快乎！
又每年九月十五加香後，至十二月十三解七，七期中，和尚班首舊例講開示，走清眾外圈，每有年輕、道心稍次者，三五私談，或放逸等事，致令執事見之，清眾受屈，執事勞神，加之門外有聽者，轉到頂後，不易聽清，故改和尚班首圍佛龕講，維那表堂站本位講。
又每逢十四、三十兩日，洗擦碗筷，多勞大眾，執事稍離，即便放逸，殊與道違。故改在如意寮廊下，香燈司水，副當監值，正巡散香，冬天八人，夏天六人，急為辦好。進堂坐香，執事當要時而查之，免談心放逸也。
又一寺之范圍，以圍之，方能就范，否則漫無防堵，外者犯不勝犯，內者防不勝防。佛制行人滅除諸過，偷僧伽物過惡倍大，所以只與人增福，不與人以罪，皆行菩薩道也。周圍一轉圍，一九三六年冬動工，至一九三七年七月圓滿，不九閱月，國際風云，陡至揚州，全仗圍，安然無事，常住享極度平安，毫無其他損失。雖是圍之利，大都佛天冥中擁護，二六吉祥。路人見而笑曰：你會八卦麼？知其時而作其事最為恰當。我回答云：此乃工程必需之事，未為奇特。歡呼而散。此一九三七年事也。
冬七五十六天，一番辛苦，人人足而夠之，再云打七，多數畏而想溜。前訂規約，春七決要照辦，不可一年減少，今又免之，豈不出乎爾反乎爾？非也，必觀機設教，因事制宜，否則徒勞無益。故將正月初七起七，至本月二十一日解七暫免。如居眾人多，或護法決意不能辭卻者，僅可隨時隨事行之。
又人被風云雷雨駭得無藏躲處，置性命於草芥。冷觀諸仁者，心地學術未深，念誦經文亦淺，偶被他人一問，答得出準存，答不出準亡。思之，設何法以救之？雖是我心理想而成，將恐難免事實，故特於大眾前令人將一生所有伎倆及全付精神和盤托出，外面僅是作文，實際有切膚關系。故預出文題數十則，各人自取一則，舉似當陽，能否達到本分，一見而知，為選人才料。一則文之淺深，見地有無，對於將來能否擔任難事，知之者，佛法前途將無他慮。直令合寺首眾作文陳見，乃我為大眾善保安全苦衷，為法為人之道，過無不及也。
又內外首眾每誦戒時及每月四次表堂時，加之一年四次宣規約，除公事及老堂外，任何人概要到堂，否則違犯共住清規，此亦成全人之參學，亦盡各人自己責任。常有法規策勵，觸目驚心，加得幾分道心，鎖得幾分業障，自己參學必也周到，常住規矩亦也無違，正自他兼利，始具參學人之面目。此一九三八年事也。
高旻為專門禪宗，盡人來寺，只許坐香，為接人利器。其他閉關、般舟行、念佛七、持午、講經、學社、學戒堂、大小經懺佛事及焰口等等，概與專門相抵觸，一禁乾凈，寧沿門討飯，萬不能做破專門事。再則愿作粥飯僧可以，若作破壞專門禪宗罪魁萬不可以，否則有墮地獄之速報在焉。
又各寮舊例，每月十四、三十兩次發佛香、燈油、臘燭、草紙，深有年代。近因安置電燈，發物當然改換時期，系每月十四一次，各寮發取佛香、洋火、草紙。現因寺窮物貴，又改為各寮對於佛香、洋火、草紙，那樣用了，隨發那樣，發時不得齊發，不拘那天，以免洋火堆積黑處，佛香多下一碰成粉，草紙多下大捆，私堆暗處。間有查出洋火數十盒，草紙一大捆者，悉令送庫房收存。思之，一人痛病，唯恐通同，這至時無發的，那大堆堆，住此之猥劣，只有用了再發，免除此弊。此一九三九年事也。
際此天災人禍，目難忍睹，急欲設法布施一切，聊舒己愿。思之再四，唯有學佛因中入海求龍，賜寶回山，拯濟窮苦，誠為上策。如是令眾咸知，有人同發斯愿，能念眾苦共發大心者，曷興乎來？不一時間，擁擠爭先，跪求同去。
原有計劃二十人一同入海，不料五十余人之多，食用維難，終恐危困，特檢能去者約二十人。不料去心各切，有云和尚不帶我去，即扒船尾死者，有云跳海死者，有云懸梁死者。思之，責任過大，特假作停止朝海，上山打七，寺事令請人公務，約三年銷假。至上山後，隨著人往申，急辦起程手續，不料一再疏通，徒增懊喪，與說朝海，無一人信，即向各方請求護照，一律拒絕，傷心痛切，恨我福薄，恐無誠意感動龍天，故不護法。得訊後，悶絕欲死者數時。如是依舊胡蘆，朝海心歇，寺責仍負。此之大心，一發恐難再發。何以？身將老而力尤衰，志愈削而心愈冷，此之謂也。
又禪堂解七後，仍依照未加香前規則行之。對於現時人之根性及所有道心，很為薄弱，若不設法調處，般若深因定難久植。是故從權接引，令久安心，免致力難擔負之人，自私其往，良可哀嘆也！特於解七後，日所行事依照加香前之規則行之，少些辛苦，多睡些覺。雖然，還是日無暇晷，夜無多眠。何以？恒規在焉。勿論如何，萬不出恒規一步，則此方便，為調眾之苦心，作久留之辦法。
自一九一九接住迄今，調大眾，整規矩，殊無寧日。早見人心陷溺，日非一日，對於大規細則，視之生畏，行之嫌煩，稍有用工，久難立足，故我用二十年之苦心孤詣，不避世譏，大改小更，符機契理。現正專門行香、坐香、上殿、過堂、出坡各重大事，其余刪繁取要，修曲從直，乃云皮膚脫落盡，唯露一真實。自改以後，任何法不能再易，任何人不準再改。類如身衣，熱則束帶棄之，外衣脫之，綿衣卸之，內衣去之，寧可熱死，再不能動，否則傷皮，次則傷肉，其得能乎？
我之心愿，今將禪法深修盡善，植人因中，今生後生，或叢林，或陋居，或茅舍，或世廛，專宏斯道，直至壽命止十歲時更倍於前，大扇宗風，誓不稍受任何阻礙，由減而增。禪宗一法，屢屢奮興，彌勒成佛，依然倡道，單闡宗乘。任劫減，而宗風大播；縱劫增，而不墜宗猷，亦我素愿也。自一九四一年至一九五一年內中自行事實，未遑錄出，候後再酌。