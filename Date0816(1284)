時天帝釋復白佛言：世尊！是善男子善女人等，云何覺知於此三千大千世界并余十方無邊世界所有四大王眾天、三十三天、夜摩天、覩史多天、樂變化天、他化自在天、梵眾天、梵輔天、梵會天、大梵天、光天、少光天、無量光天、極光凈天、凈天、少凈天、無量凈天、遍凈天、廣天、少廣天、無量廣天、廣果天、無繁天，無熱天、善現天、善見天、色究竟天，及余無量有大威德諸龍、藥叉、健達縛、阿素洛、揭路茶、緊捺洛、莫呼洛伽、人非人等，來至其所觀禮，讀誦彼所書寫甚深般若波羅蜜多，供養恭敬，尊重贊嘆，合掌右繞，歡喜護念？
尒時，佛告天帝釋言：憍尸迦！是善男子善女人等，若見如是甚深般若波羅蜜多所安置處有妙光明，或聞其處異香芬馥，若天樂音，當知尒時有大神力威德熾盛諸天龍等，來至其所觀禮，讀誦彼所書寫甚深般若波羅蜜多，供養恭敬，尊重贊嘆，合掌右繞，歡喜護念。
復次，憍尸迦！是善男子善女人等，修凈妙行，嚴潔其處，至心供養如是般若波羅蜜多，當知尒時有大神力威德熾盛諸天龍等，來至其所觀禮，讀誦彼所書寫甚深般若波羅蜜多，供養恭敬，尊重贊嘆，合掌右繞，歡喜護念。憍尸迦！隨其如是具大神力威德熾盛諸天龍等，來至其處，此中所有邪神惡鬼驚怖退散，無敢住者。由此因緣，是善男子善女人等，心便廣大，所修善業倍復增長，一切所為無有障礙。以是故，憍尸迦！若此般若波羅蜜多隨所在處，周匝除去諸不凈物，掃拭涂治，香水散灑，敷設寶座而安置之，燒香散華，張施幰蓋，寶幢幡鐸間飾其中，衣服、瓔絡、金銀、寶器、眾妙珍奇、伎樂、燈明，無量雜彩，莊嚴其處。若能如是供養般若波羅蜜多，便有無量具大神力威德熾盛諸天龍等，來至其處觀禮，讀誦彼所書寫甚深般若波羅蜜多，供養恭敬，尊重贊嘆，合掌右繞，歡喜護念。
復次，憍尸迦！是善男子善女人等，若能如是供養般若波羅蜜多，身心無倦，身樂心樂，身輕心輕，身調柔心調柔，身安隱心安隱，系心般若波羅蜜多，夜寢息時，無諸惡夢，唯得善夢，謂見如來應正等覺身真金色，具三十二大丈夫相，八十隨好圓滿莊嚴，放大光明，普照一切，聲聞、菩薩前後圍繞，身處眾中，聞佛為說布施波羅蜜多、凈戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多相應之法，聞佛為說內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空相應之法，聞佛為說真如、法界、法性、不虛妄性、不變異性、平等性、離生性、法定、法住、實際、虛空界、不思議界相應之法，聞佛為說苦圣諦、集圣諦、滅圣諦、道圣諦相應之法，聞佛為說四靜慮、四無量、四無色定相應之法，聞佛為說八解脫、八勝處、九次第定、十遍處相應之法，聞佛為說四念住、四正斷、四神足、五根、五力、七等覺支、八圣道支相應之法，聞佛為說空解脫門、無相解脫門、無愿解脫門相應之法，聞佛為說五眼、六神通相應之法，聞佛為說佛十力、四無所畏、四無礙解、大慈大悲大喜大舍、十八佛不共法相應之法，聞佛為說無忘失法、住舍性相應之法，聞佛為說一切智、道相智、一切相智相應之法，聞佛為說一切陀羅尼門、一切三摩地門相應之法，聞佛為說一切菩薩摩訶薩行相應之法，聞佛為說諸佛無上正等菩提相應之法。
復聞分別布施波羅蜜多、凈戒波羅蜜多、安忍波羅蜜多、精進波羅蜜多、靜慮波羅蜜多、般若波羅蜜多相應法義，復聞分別內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空相應法義，復聞分別真如、法界、法性、不虛妄性、不變異性、平等性、離生性、法定、法住、實際、虛空界、不思議界相應法義，復聞分別苦圣諦、集圣諦、滅圣諦、道圣諦相應法義，復聞分別四靜慮、四無量、四無色定相應法義，復聞分別八解脫、八勝處、九次第定、十遍處相應法義，復聞分別四念住、四正斷、四神足、五根、五力、七等覺支、八圣道支相應法義，復聞分別空解脫門、無相解脫門、無愿解脫門相應法義，復聞分別五眼、六神通相應法義，復聞分別佛十力、四無所畏、四無礙解、大慈大悲大喜大舍、十八佛不共法相應法義，復聞分別無忘失法、住舍性相應法義，復聞分別一切智、道相智、一切相智相應法義，復聞分別一切陀羅尼門、一切三摩地門相應法義，復聞分別一切菩薩摩訶薩行相應法義，復聞分別諸佛無上正等菩提相應法義。
或於夢中見菩提樹，其量高廣，眾寶莊嚴，見大菩薩趣菩提樹，結跏趺坐，降伏魔怨，證得無上正等菩提，轉妙法輪，度無量眾。復見無量百千俱胝那庾多菩薩摩訶薩共集論說種種法義，所謂應如是成熟有情，應如是嚴凈佛土，應如是降伏魔軍，應如是修菩薩行，應如是攝取一切智智。
或復夢見東方無量百千俱胝那庾多佛，亦聞音聲，謂某世界某名如來應正等覺，若干百千俱胝那庾多菩薩摩訶薩、若干百千俱胝那庾多聲聞弟子恭敬圍繞而為說法，南西北方四維上下亦復如是。
或復夢見東方無量百千俱胝那庾多佛入般涅盤，見一一佛般涅盤已，各有施主為供養佛設利羅故，以妙七寶各起無量百千俱胝那庾多數諸窣堵波，復於一一窣堵波所，各以無量上妙華鬘、涂散等香、衣服、瓔珞、寶幢、幡蓋、眾妙珍奇、伎樂、燈明，經無量劫供養恭敬，尊重贊嘆，南西北方四維上下亦復如是。
憍尸迦！是善男子善女人等，見如是類諸善夢相，若睡若覺，身心安樂，諸天神等，益其精氣，令彼自覺身體輕便，由是因緣，不多貪染飲食、醫藥、衣服、臥具，於四供養，其心輕微，如瑜伽師入勝妙定，由彼定力滋潤身心，從定出已，於諸美膳，其心輕微，此亦如是。何以故？憍尸迦！是善男子善女人等，由此三千大千世界并余十方無邊世界一切如來應正等覺、聲聞、菩薩、天、龍、藥叉、健達縛、阿素洛、揭路茶、緊捺洛、莫呼洛伽、人非人等，具大神力勝威德者慈悲護念，以妙精氣冥注身心，令其志勇，體充盛故。
憍尸迦！若善男子善女人等，欲得如是現世功德，應發一切智智心，以無所得為方便，於此般若波羅蜜多至心聽聞，受持讀誦，精勤修學，如理思惟，解說書寫，廣令流布。
憍尸迦！若善男子善女人等，雖於般若波羅蜜多不能聽聞，受持讀誦，精勤修學，如理思惟，廣為有情宣說流布，而但書寫，眾寶嚴飾，復以種種上妙花鬘、涂散等香、衣服、瓔珞、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆，亦得如前所說功德。何以故？憍尸迦！是善男子善女人等，能廣利益安樂無量諸眾生故。
復次，憍尸迦！若善男子善女人等，以應一切智智心，用無所得為方便，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或復書寫，眾寶嚴飾，復以種種上妙華鬘、涂散等香、衣服、瓔珞、寶幢、幡蓋、眾妙珍奇，伎樂、燈明，盡諸所有，供養恭敬，尊重贊嘆。是善男子善女人等，由此因緣，獲無量福勝，盡形壽以無量種上妙飲食、衣服、臥具、醫藥資緣，供養恭敬，尊重贊嘆十方世界一切如來應正等覺及弟子眾，亦勝十方佛及弟子般涅盤後，有為供養設利羅故，以妙七寶起窣堵波，高廣嚴麗，復以無量天妙華鬘、涂散等香、衣服、瓔珞、寶幢、幡蓋、眾妙珍奇、伎樂、燈明，盡其形壽供養恭敬，尊重贊嘆。何以故？憍尸迦！十方諸佛及弟子眾皆因如是甚深般若波羅蜜多而出生故。
尒時，佛告天帝釋言：憍尸迦！假使充滿此贍部洲佛設利羅以為一分，書寫如是甚深般若波羅蜜多復為一分，此二分中，汝取何者？
時天帝釋即白佛言：世尊！假使充滿此贍部洲佛設利羅以為一分，書寫如是甚深般若波羅蜜多復為一分，於二分中，我意寧取如是般若波羅蜜多。何以故？我於諸佛設利羅所，非不信受，非不欣樂供養恭敬，尊重贊嘆，然設利羅皆因般若波羅蜜多而出生故，皆是般若波羅蜜多功德勢力所薰修故，乃為一切世間天人、阿素洛等，以無量種上妙華鬘、涂散等香、衣服、瓔珞、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆。
尒時，舍利子謂天帝釋言：憍尸迦！如是般若波羅蜜多既不可取，無色無見無對，一相所謂無相，汝云何取？所以者何？如是般若波羅蜜多無取無舍，無增無減，無聚無散，無益無損，無染無凈。如是般若波羅蜜多不與諸佛法，不舍異生法；不與菩薩法，不舍異生法；不與獨覺法，不舍異生法；不與聲聞法，不舍異生法；不與無為界，不舍有為界。
如是般若波羅蜜多不與布施波羅蜜多，不與凈戒、安忍、精進、靜慮、般若波羅蜜多。如是般若波羅蜜多不與內空，不與外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。
如是般若波羅蜜多不與真如，不與法界、法性、不虛妄性、不變異性、平等性、離生性、法定、法住、實際、虛空界、不思議界。如是般若波羅蜜多不與苦圣諦，不與集滅道圣諦。如是般若波羅蜜多不與四靜慮，不與四無量、四無色定。如是般若波羅蜜多不與八解脫，不與八勝處、九次第定、十遍處。
如是般若波羅蜜多不與四念住，不與四正斷、四神足、五根、五力、七等覺支、八圣道支。如是般若波羅蜜多不與空解脫門，不與無相、無愿解脫門。如是般若波羅蜜多不與五眼，不與六神通。如是般若波羅蜜多不與佛十力，不與四無所畏、四無礙解、大慈大悲大喜大舍、十八佛不共法。
如是般若波羅蜜多不與無忘失法，不與住舍性。如是般若波羅蜜多不與一切智，不與道相智、一切相智。如是般若波羅蜜多不與一切陀羅尼門，不與一切三摩地門。如是般若波羅蜜多不與預流果，不與一來、不還、阿羅漢果。如是般若波羅蜜多不與獨覺菩提。如是般若波羅蜜多不與菩薩摩訶薩行。如是般若波羅蜜多不與無上正等菩提。
尒時，天帝釋報舍利子言：如是！如是！誠如所說。大德！如是般若波羅蜜多實不可取，無色無見無對，一相所謂無相。大德！如是般若波羅蜜多，無取無舍，無增無減，無聚無散，無益無損，無染無凈。大德！如是般若波羅蜜多不與諸佛法，不舍異生法；不與菩薩法，不舍異生法；不與獨覺法，不舍異生法；不與聲聞法，不舍異生法；不與無為界，不舍有為界。
大德！如是般若波羅蜜多不與布施波羅蜜多，不與凈戒、安忍、精進、靜慮、般若波羅蜜多。大德！如是般若波羅蜜多不與內空，不與外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空。
大德！如是般若波羅蜜多不與真如，不與法界、法性、不虛妄性、不變異性、平等性、離生性、法定、法住、實際、虛空界、不思議界。大德！如是般若波羅蜜多不與苦圣諦，不與集滅道圣諦。大德！如是般若波羅蜜多不與四靜慮，不與四無量、四無色定。大德！如是般若波羅蜜多不與八解脫，不與八勝處、九次第定、十遍處。
大德！如是般若波羅蜜多不與四念住，不與四正斷、四神足、五根、五力、七等覺支、八圣道支。大德！如是般若波羅蜜多不與空解脫門，不與無相、無愿解脫門。大德！如是般若波羅蜜多不與五眼，不與六神通。大德！如是般若波羅蜜多不與佛十力，不與四無所畏、四無礙解、大慈大悲大喜大舍、十八佛不共法。
大德！如是般若波羅蜜多不與無忘失法，不與住舍性。大德！如是般若波羅蜜多不與一切智，不與道相智、一切相智。大德！如是般若波羅蜜多不與一切陀羅尼門，不與一切三摩地門。大德！如是般若波羅蜜多不與預流果，不與一來、不還、阿羅漢果。大德！如是般若波羅蜜多不與獨覺菩提。大德！如是般若波羅蜜多不與菩薩摩訶薩行。大德！如是般若波羅蜜多不與無上正等菩提。
大德！若於般若波羅蜜多能如是知，是為真取甚深般若波羅蜜多，亦真修行甚深般若波羅蜜多。何以故？甚深般若波羅蜜多不隨二行，無二相故，如是靜慮、精進、安忍、凈戒、布施波羅蜜多亦不隨二行，無二相故。
尒時，佛贊天帝釋言：善哉！善哉！如汝所說。甚深般若波羅蜜多不隨二行。何以故？甚深般若波羅蜜多無二相故。如是靜慮、精進、安忍、凈戒、布施波羅蜜多亦不隨二行。何以故？如是靜慮、精進、安忍、凈戒、布施波羅蜜多亦無二相故。
憍尸迦！諸有欲令甚深般若波羅蜜多有二相者，則為欲令真如亦有二相。何以故？憍尸迦！甚深般若波羅蜜多與真如無二無二分故。憍尸迦！諸有欲令靜慮、精進、安忍、凈戒、布施波羅蜜多有二相者，則為欲令真如亦有二相。何以故？憍尸迦！靜慮、精進、安忍、凈戒、布施波羅蜜多與真如無二無二分故。
憍尸迦！諸有欲令甚深般若波羅蜜多有二相者，則為欲令法界亦有二相。何以故？憍尸迦！甚深般若波羅蜜多與法界無二無二分故。憍尸迦！諸有欲令靜慮、精進、安忍、凈戒、布施波羅蜜多有二相者，則為欲令法界亦有二相。何以故？憍尸迦！靜慮、精進、安忍、凈戒、布施波羅蜜多與法界無二無二分故。
憍尸迦！諸有欲令甚深般若波羅蜜多有二相者，則為欲令法性亦有二相。何以故？憍尸迦！甚深般若波羅蜜多與法性無二無二分故。憍尸迦！諸有欲令靜慮、精進、安忍、凈戒、布施波羅蜜多有二相者，則為欲令法性亦有二相。何以故？憍尸迦！靜慮、精進、安忍、凈戒、布施波羅蜜多與法性無二無二分故。
憍尸迦！諸有欲令甚深般若波羅蜜多有二相者，則為欲令不虛妄性亦有二相。何以故？憍尸迦！甚深般若波羅蜜多與不虛妄性無二無二分故。憍尸迦！諸有欲令靜慮、精進、安忍、凈戒、布施波羅蜜多有二相者，則為欲令不虛妄性亦有二相。何以故？憍尸迦！靜慮、精進、安忍、凈戒、布施波羅蜜多與不虛妄性無二無二分故。
憍尸迦！諸有欲令甚深般若波羅蜜多有二相者，則為欲令不變異性亦有二相。何以故？憍尸迦！甚深般若波羅蜜多與不變異性無二無二分故。憍尸迦！諸有欲令靜慮、精進、安忍、凈戒、布施波羅蜜多有二相者，則為欲令不變異性亦有二相。何以故？憍尸迦！靜慮、精進、安忍、凈戒、布施波羅蜜多與不變異性無二無二分故。
憍尸迦！諸有欲令甚深般若波羅蜜多有二相者，則為欲令平等性亦有二相。何以故？憍尸迦！甚深般若波羅蜜多與平等性無二無二分故。憍尸迦！諸有欲令靜慮、精進、安忍、凈戒、布施波羅蜜多有二相者，則為欲令平等性亦有二相。何以故？憍尸迦！靜慮、精進、安忍、凈戒、布施波羅蜜多與平等性無二無二分故。
憍尸迦！諸有欲令甚深般若波羅蜜多有二相者，則為欲令離生性亦有二相。何以故？憍尸迦！甚深般若波羅蜜多與離生性無二無二分故。憍尸迦！諸有欲令靜慮、精進、安忍、凈戒、布施波羅蜜多有二相者，則為欲令離生性亦有二相。何以故？憍尸迦！靜慮、精進、安忍、凈戒、布施波羅蜜多與離生性無二無二分故。
憍尸迦！諸有欲令甚深般若波羅蜜多有二相者，則為欲令法定亦有二相。何以故？憍尸迦！甚深般若波羅蜜多與法定無二無二分故。憍尸迦！諸有欲令靜慮、精進、安忍、凈戒、布施波羅蜜多有二相者，則為欲令法定亦有二相。何以故？憍尸迦！靜慮、精進、安忍、凈戒、布施波羅蜜多與法定無二無二分故。
憍尸迦！諸有欲令甚深般若波羅蜜多有二相者，則為欲令法住亦有二相。何以故？憍尸迦！甚深般若波羅蜜多與法住無二無二分故。憍尸迦！諸有欲令靜慮、精進、安忍、凈戒、布施波羅蜜多有二相者，則為欲令法住亦有二相。何以故？憍尸迦！靜慮、精進、安忍、凈戒、布施波羅蜜多與法住無二無二分故。
憍尸迦！諸有欲令甚深般若波羅蜜多有二相者，則為欲令實際亦有二相。何以故？憍尸迦！甚深般若波羅蜜多與實際無二無二分故。憍尸迦！諸有欲令靜慮、精進、安忍、凈戒、布施波羅蜜多有二相者，則為欲令實際亦有二相。何以故？憍尸迦！靜慮、精進、安忍、凈戒、布施波羅蜜多與實際無二無二分故。
憍尸迦！諸有欲令甚深般若波羅蜜多有二相者，則為欲令虛空界亦有二相。何以故？憍尸迦！甚深般若波羅蜜多與虛空界無二無二分故。憍尸迦！諸有欲令靜慮、精進、安忍、凈戒、布施波羅蜜多有二相者，則為欲令虛空界亦有二相。何以故？憍尸迦！靜慮、精進、安忍、凈戒、布施波羅蜜多與虛空界無二無二分故。
憍尸迦！諸有欲令甚深般若波羅蜜多有二相者，則為欲令不思議界亦有二相。何以故？憍尸迦！甚深般若波羅蜜多與不思議界無二無二分故。憍尸迦！諸有欲令靜慮、精進、安忍、凈戒、布施波羅蜜多有二相者，則為欲令不思議界亦有二相。何以故？憍尸迦！靜慮、精進、安忍、凈戒、布施波羅蜜多與不思議界無二無二分故。
尒時，天帝釋白佛言：世尊！如是般若波羅蜜多，世間天人、阿素洛等，皆應至誠禮拜右繞，供養恭敬，尊重贊嘆。所以者何？一切菩薩摩訶薩眾皆依如是甚深般若波羅蜜多精勤修學，已得、當得、現得無上正等菩提。世尊！如我坐在三十三天善法殿中天帝座上，為諸天眾宣說正法，時有無量諸天子等，來至我所，聽我所說，供養恭敬，尊重贊嘆，右繞禮拜，合掌而去。我不在時，諸天子等亦來是處，雖不見我，如我在時恭敬供養，咸言：此處是天帝釋為諸天等說法之座，我等皆應如天主在，供養右繞，禮拜而去。
世尊！如是般若波羅蜜多，若有書寫，受持讀誦，廣為有情宣說流布，當知是處有此土并余十方無邊世界無量無數天、龍、藥叉、健達縛、阿素洛、揭路茶、緊捺洛、莫呼洛伽、人非人等，皆來集會，設無說者，敬重法故，亦於是處供養恭敬，尊重贊嘆，禮拜而去。何以故？一切如來應正等覺皆因如是甚深般若波羅蜜多而得生故，一切菩薩摩訶薩眾、獨覺、聲聞及諸有情上妙樂具，皆依如是甚深般若波羅蜜多而得起故，佛設利羅亦由如是甚深般若波羅蜜多功德薰修得供養故。世尊！如是般若波羅蜜多與諸菩薩摩訶薩行及所證得一切智智為因為緣，為所依止，為能引發。世尊！由此緣故，我作是說：假使充滿此贍部洲佛設利羅以為一分，書寫如是甚深般若波羅蜜多復為一分，此二分中，我意寧取如是般若波羅蜜多。
世尊！我若於此甚深般若波羅蜜多受持讀誦，正憶念時，心契法故，都不見有諸怖畏相。所以者何？世尊！甚深般若波羅蜜多無相無狀，無言無說。
世尊！由此般若波羅蜜多無相無狀，無言無說，是故靜慮、精進、安忍、凈戒、布施波羅蜜多亦無相無狀，無言無說。
世尊！由此般若波羅蜜多無相無狀，無言無說，是故內空、外空、內外空、空空、大空、勝義空、有為空、無為空、畢竟空、無際空、散空、無變異空、本性空、自相空、共相空、一切法空、不可得空、無性空、自性空、無性自性空亦無相無狀，無言無說。
世尊！由此般若波羅蜜多無相無狀，無言無說，是故真如、法界、法性、不虛妄性、不變異性、平等性、離生性、法定、法住、實際、虛空界、不思議界亦無相無狀，無言無說。世尊！由此般若波羅蜜多無相無狀，無言無說，是故苦圣諦、集圣諦、滅圣諦、道圣諦亦無相無狀，無言無說。
世尊！由此般若波羅蜜多無相無狀，無言無說，是故四靜慮、四無量、四無色定亦無相無狀，無言無說。世尊！由此般若波羅蜜多無相無狀，無言無說，是故八解脫、八勝處、九次第定、十遍處亦無相無狀，無言無說。世尊！由此般若波羅蜜多無相無狀，無言無說，是故四念住、四正斷、四神足、五根、五力、七等覺支、八圣道支亦無相無狀，無言無說。
世尊！由此般若波羅蜜多無相無狀，無言無說，是故空解脫門、無相解脫門、無愿解脫門亦無相無狀，無言無說。世尊！由此般若波羅蜜多無相無狀，無言無說，是故五眼、六神通亦無相無狀，無言無說。世尊！由此般若波羅蜜多無相無狀，無言無說，是故佛十力、四無所畏、四無礙解、大慈大悲大喜大舍、十八佛不共法亦無相無狀，無言無說。
世尊！由此般若波羅蜜多無相無狀，無言無說，是故無忘失法、住舍性亦無相無狀，無言無說。世尊！由此般若波羅蜜多無相無狀，無言無說，是故一切智、道相智、一切相智亦無相無狀，無言無說。世尊！由此般若波羅蜜多無相無狀，無言無說，是故一切陀羅尼門、一切三摩地門亦無相無狀，無言無說。
世尊！由此般若波羅蜜多無相無狀，無言無說，是故菩薩摩訶薩行亦無相無狀，無言無說。世尊！由此般若波羅蜜多無相無狀，無言無說，是故諸佛無上正等菩提亦無相無狀，無言無說。世尊！由此般若波羅蜜多無相無狀，無言無說，是故一切法亦無相無狀，無言無說。
世尊！若此般若波羅蜜多有相有狀，有言有說，非無相無狀，無言無說者，不應如來應正等覺知一切法無相無狀，無言無說，證得無上正等菩提，為諸有情說一切法無相無狀，無言無說。
世尊！由此般若波羅蜜多無相無狀，無言無說，非有相有狀，有言有說，是故如來應正等覺知一切法無相無狀，無言無說，證得無上正等菩提，為諸有情說一切法無相無狀，無言無說。
世尊！是故般若波羅蜜多應受一切世間天人、阿素洛等，以無量種上妙華鬘、涂散等香、衣服、瓔珞、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆。
世尊！若善男子善女人等，於此般若波羅蜜多至心聽聞，受持讀誦，精勤修學，如理思惟，廣為有情宣說流布，或復書寫，眾寶嚴飾，以無量種上妙花鬘、涂散等香、衣服、瓔珞、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆，是善男子善女人等，決定不復墮於地獄、傍生、鬼界、邊鄙達絮，為諸有情宣說正法，所謂契經、應頌、記別、諷頌、自說、因緣、本事、本生、方廣、希法、譬喻、論義；若善男子善女人等，於此般若波羅蜜多受持讀誦，廣為他說。此二功德，平等無異。何以故？若彼如來應正等覺，若三示導，若所宣說十二分教，皆依般若波羅蜜多而出生故。
世尊！若十方界如殑伽沙一切如來應正等覺住三示導，為諸有情宣說正法，所謂契經、應頌、記別、諷頌、自說、因緣、本事、本生、方廣、希法、譬喻、論義；若善男子善女人等，於此般若波羅蜜多受持讀誦，廣為他說。此二功德，平等無異。何以故？若十方界如殑伽沙一切如來應正等覺，若三示導，若所宣說十二分教，皆依般若波羅蜜多而出生故。
世尊！若善男子善女人等，以無量種上妙花鬘、涂散等香、衣服、瓔珞、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆十方世界如殑伽沙一切如來應正等覺；有善男子善女人等，書寫般若波羅蜜多，亦以無量上妙花鬘、涂散等香、衣服、瓔珞、寶幢、幡蓋、眾妙珍奇、伎樂、燈明，盡諸所有，供養恭敬，尊重贊嘆。此二功德，平等無異。何以故？彼諸如來應正等覺皆依般若波羅蜜多而出生故。